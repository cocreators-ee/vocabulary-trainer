kasvatama

‹
37

›
1
.
põllukultuure, taimi viljelema v. loomi pidama
.
Teravilja, rukist, nisu, otra, maisi kasvatama. Kartuleid, juurvilja, kurke, tomateid, kõrvitsaid kasvatama. Lõunas kasvatatakse troopikapuuvilju, viinamarju, teed. Majand kasvatas lilli, roose. Isa kasvatas aias peenardel tubakat. Need taimed on enda kasvatatud seemnest. Loomi, karja, hobuseid, lambaid, hõberebaseid kasvatama. Kasvatas sead peekoniks. Linde, kanu, hanesid, kalkuneid, parte kasvatama. Tiikides hakatakse kalu kasvatama.
2
.
millegi kasvamist võimaldama v. soodustama (ka selle tulemusena mingeid tooteid andma)
.
Väetamata maa ei kasvata vilja. Kirsid õitsesid küll, aga marju otsa ei kasvatanud. See õunapuu kasvatab magusaid õunu. Rukis kasvatab alles kõrt, pead. Puu kasvatas endale vägeva võra. Peenrad kasvatasid ainult umbrohtu ja maltsa. Nii rikkalikku viljasaaki pole need maad varem kasvatanud. Lambad on suve jooksul pika villa selga kasvatanud.
*
Ta ees avardub lai, kadakaid kasvatav lagendik ..
B. Alver
.
3
.
millelgi kasvada laskma
.
Habet, vuntse, patse kasvatama. Poiss kasvatas endale pikad juuksed. Kasvatab hea elu peal kõhtu. Poiss on maatööks noor, las kasvatab veel konti.
|
piltl
. *
Talle ei antud aega sammalt selga kasvatada ega isiksusena tarduma hakata ..
E. Nirk
.
4
.
piltl
põhjustama, tekitama
.
Raske töö on taadile küürugi selga kasvatanud.
*
.. läikles tumedalt vesi, millel lained kasvatasid juba väikesi, valgeid harjakesi.
A. Mälk
.
5
.
rohkendama, suurendama, lisama
.
Kogus ja kasvatas oma vara. Jõudu, rammu kasvatav toit. Vastase loidus kasvatas ründajate julgust. Kõik see ei kahandanud, vaid hoopis kasvatas üldist uudishimu. Okupantide omavoli kasvatas rahva rahulolematust. Inimestes tuleb kasvatada distsipliini.
*
Tuul ulub ja kasvatab hangi.
M. Nurme
.
||
looma, välja arendama
.
Uurija kasvatas nendest faktidest terve teooria.
||
kudumisel järgmise rea silmade arvu suurendama, laiemaks kuduma
.
Sukka, sukasäärt, kinnast kasvatama. Kasvatage järgmises reas kolm silma juurde!
6
.
laste, noorukite eest (vanemana, hooldajana) hoolitsema
;
õpetama ja suunama, käitumist ja kombeid õpetama vms.
Teda kasvatas võõrasema. Kohus otsustas poja jätta ema kasvatada. Kasvatas tütre suureks. Poiss jäi pärast vanemate surma päris võõraste kasvatada. Abielupaar võttis endale lastekodust väikese tüdruku kasvatada. Püüdis oma lastest kasvatada tublisid ja ausaid inimesi. Kool õpetab ja kasvatab noori. Ta on abielus ja kasvatab kaht tütart
'
tal on kaks
tütart
'
.
Kohe näha, et halvasti kasvatatud noorukid. Mind on lapsest peale kasvatatud tööd austama. Kuldnokapaar kasvatas lennuvõimeliseks seitse poega.
||
(hrl. täiskasvanud inimest) mõjutama, sihikindlalt suunama
;
kelleski mingit kindlat joont arendama
.
Autor tahab oma teostega lugejat õpetada ja kasvatada. Ta kasvatati kuulekaks käsutäitjaks. Peame kasvatama oma iseloomu. Kogemused kasvatavad inimest. Küll sinust meri, sõjavägi mehe kasvatab. Kollektiivi, kirjanduse, kunsti kasvatav mõju.
*
Õnneks olin ettenägelik ja kasvatasin endale toimetuse sekretärist ise asetäitja ..
O. Tooming
.
7
.
van
korrutama
. *
„Kasvata mõeldud numbrit kahega!” – „Kasvatasin!”
M. J. Eisen
.