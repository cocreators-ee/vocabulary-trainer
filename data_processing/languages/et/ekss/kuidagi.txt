kuidagi

‹
adv

›
1
.
annab öeldavale teat. näivuse, mingisugusena tundumise varjundi: (just) nagu, otsekui
;
mingil määral, pisut, natuke, veidi
.
Ta näib kuidagi murelik, häbelik, elevil, kohmetu. Kõik olid kuidagi loiud ja tülpinud. Ihu on kuidagi roidunud. Tüdruku pilk oli kuidagi tõrjuv. See koht tundub kuidagi tuttav. Vastas kuidagi ebaledes, kõhklevalt. Lugema õppisin kuidagi märkamatult, iseenesest. Sadu lõppes kuidagi äkki. Ta on kuidagi arenenum kui teised lapsed. Videvik muudab metsaaluse kuidagi salapäraseks. Kuidagi kõhe on öösel läbi surnuaia minna. Ta riietus tundub kuidagi maitsetu(na). Kuidagi ebamugav, piinlik, imelik on seda küsida. Kogu see põhjendus on kuidagi ajast ja arust.
2
.
mingil kombel, moel v. viisil
.
Tahaksin teda kuidagi aidata. Katsu kuidagi üksi hakkama saada. Püüab oma tegu kuidagi õigustada. Need sündmused on omavahel kuidagi seotud. Olime kuidagi sohu sattunud. Ehk saame ta kuidagi oma nõusse. Kas saaks kuidagi teie juures öömaja, teie juurde öömajale? Kui kuidagi elaks selle külma aja üle! Sadat krooni ei saa, seitsekümmend viis ehk veel kuidagi.
||
suuri vaevu, hädaga, raskustega, vaevaliselt, mitte päris korralikult
.
Suutsin kuidagi koduni komberdada. Pugesin kuidagi läbi planguava. Kuidagi tulime ülesandega toime. Raha oli vähe, aga kuidagi tuldi ots otsaga kokku. Poiss vedas end eksamitel kuidagi läbi.
*
.. jõudnud õppetükke ainult kuidagi-kuidagi vaadata ..
L. Tigane
.
||
‹
eitusega
›
mitte mingil kombel, moel v. viisil
;
mitte mingil juhul, üldse mitte
.
Siia ei mahu me (mitte) kuidagi ära. Ei suuda seda (mitte) kuidagi uskuda. Täna ei saa ma küll (mitte) kuidagi tulla. (Mitte) kuidagi ei tahaks veel minema hakata. Töö ei edenenud kuidagi. Nüüd ei jõua me enam kuidagi õigeks ajaks jaama, rongile. Need asjad ei sobi omavahel (mitte) kuidagi kokku. Pluus ei läinud pesus kuidagi puhtaks. Haav ei tahtnud kuidagi kinni kasvada. Ma ei tunne end kuidagi solvatuna.
*
.. mets ei ole kuidagi üle paari versta lai ja igast küljest on võimalik lagedale pääseda.
E. Särgava
.