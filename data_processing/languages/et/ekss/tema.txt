tema

‹
rõhulises asendis

›,
ta

‹
rõhutus asendis

› ‹
tema e. ta, teda e.
luulek
hrv
tend, temasse e. tasse, temas e. tas, temast e. tast, temale e. talle, temal e. tal, temalt e. talt, temaks, temani, temana, temata, temaga e. taga

›
‹
pron
›
ainsuse 3. isiku asesõna
vt
nemad
1
.
osutab isikule v. olendile, kes ei ole kõneleja ega kuulaja
.
Ta on õpetaja. Ta elab, sööb, magab. Ta tuli, vaatas. Ta ei käinud siin. Tema usub seda kindlasti. Küsi võõralt, mis ta tahab. Kala paistis suurem, kui ta tegelikult on. See pole teiste asi, kuidas tema oma elu elab. Haigele toodi tema pudrukauss. Rahu tema põrmule! Tulid Mati ja tema sõbrad. Kollane on ta lemmikvärv. Ma olen ta peale pahane. Leidsin ta magamas. See on tema oma. Tema teada, tema arvates on see teisiti. Nägin teda eile. Kuulsin teda laulvat. See ei puutu temasse. Õpetaja suhtub tasse hästi. Temas on palju head. Muusika äratas tas mälestused. Temast ma seda küll ei usu. Kas sul tast kahju pole? Temale pole seda vaja. Soovisime talle õnne. Talle meeldib lugeda. Küll ma talle näitan! Temal tuleb see paremini välja. Tal on hea pea. Kuulsin temalt uudiseid. Talt võeti load ära. Ega ma temaks ole. Sõuame temani. Püüa end temana ette kujutada. Katsume temata hakkama saada. Temaga on vist midagi juhtunud. Kus sa taga tuttavaks said? Ta on üsna hädine, see naabripoiss. „Las tema läheb,” osutas Peeter silmadega venna poole.
*
Mehel endine kõik lakkas, / silmapilkmel hoidma hakkas, / armastama hakkas tend, / võõrast, kes saand ulualust ..
M. Under
.
||
(mitmesugustes ütlustes, püsiühendites)
.
Jäägu peale nii, nagu peigmees tahab, susi teda söögu! Et susi teda sööks! Tont teda võtku! Las Ants jääb koju, jumal temaga. Tühja temaga, las läheb. Istugu siis üksi, kurat temaga! Tehku, nagu tahab, pagan temaga!
||
‹
ka suure algustähega
›
(kõrgemate võimukandjate tiitlites)
.
Tema kõrgus, ekstsellents. Tema Majesteet Rootsi kuningas. Tema Pühadus paavst. Tema Pühadus dalai-laama.
*
Tema keiserlik kõrgus on vali mees, väga vali!
E. Särgava
.
||
(austaja, kavaleri kohta, kasut. seoses
temakesega
)
.
Pargipingil istuvad tema ja temake. Tema püüdis temakest milleski veenda.
||
tema
'p, temap
(rõhutavalt, kinnitavalt:) just tema
.
Tema(')p see oligi, kes kurva sõnumi tõi.
2
.
hrl. rõhutus asendis osutab varem mainitud (v. mainitavale) esemele, nähtusele, olukorrale
.
Armastan võilille ta päikesekollase värvuse pärast.
*
Konjak on maitselt parem, kuid ta paneb jooja targutama.
E. Vetemaa
.
||
(ütlustes ja väljendites ka ebamäärasema osutusega v. täitesõnana)
.
Asi ta siis ära pole, auto osta. Seal ta nüüd on, see inimese elu. Ah, mis sest pluusist, tühi temaga! Üks ta kama kõik! Eks ta ole! Ah, küll ta käib! Oli, kuidas ta oli, mis me enam sest arutame. Mis ta praegu ikka nii hilja on! Kui ta nüüd ometi vihma tuleks!
3
.
hrl. rõhutus asendis osutab esimesena mainitule
.
Rein ütles Jürile, et ta pole sellest midagi kuulnud. See riie meenutab lavsaani, aga ta on sellest paksem.
4
.
kõnek
(keerutaval v. peenutseval pöördumisel 2. isiku asesõna asemel)
.
„Ja mis siis temal asja oli?” pöördub kõrtsmik lõpuks ootaja poole.
*
Sellised juuksurid kutsuvad soenguid vesilaineteks, lokitavaid kundedeks, ja räägivad klientidega: „Kuidas tema käsi käib? Tema poeg on juba nii suureks kasvanud!”
L. Tungal
.