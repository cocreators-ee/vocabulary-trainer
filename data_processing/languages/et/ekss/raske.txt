raske

‹
1

› ‹
adj

›
1
.
palju kaaluv, suure kaaluga
; ant. kerge.
Raske kivi, kaljurahn. Palgid olid rasked kanda, tõsta. Raske ese, kohver, kaubakast, seljakott, kandam. Mis selles pakis on, et ta on nii hirmus raske? Rasked vasksed kroonlühtrid, hõbedased küünlajalad. Raske aidavõti, pesurull, massiivne uurikett. Meestel olid jalas rasked saapad. Rasked viljavihud. Mõrd oli kaladest raske. Hobune veab rasket koormat. Põld on pehme, ei kanna raskeid masinaid. Laev, paat on raskes lastis. Sa oled minust raskem mees. Üks raske lehm vajus sohu sisse. Sukellinnud on raske kehaga. Raske kui tina. Magma kergemad osad kerkisid üles, raskemad vajusid alla. Külmemad veekihid, õhumassid on raskemad kui soojad. Õhust raskemad gaasid. Raske vesinik
'
deuteerium
'
.
Raske vesi
keem
vesi, mille molekulis esineb deuteerium
. *
Kuld on raske, nelikümmend münti on paras ponts käe peal.
H. Kiik
.
|
piltl
.
Rasked vigurid
'
vanker ja lipp males
'
.
Talupidamine oli liiga raske koorem ta noortele õlgadele.
*
Tuli peagi ta pihku kõige raskem puu, kerjusekepp tuli ta kätte ..
F. Tuglas
(
tlk
).
||
(hrl. koos vastava arvulise suurusega)
.
Koorem on kolm tonni raske. Kui raske see pakk on?
||
suhteliselt suure kogu ja kaaluga (hrl. teiste sama liiki asjadega, moodustistega võrreldes)
.
Pikad lookas viljapead on täis raskeid teri. Rasked kirsimarjad. Langesid esimesed rasked vihmapiisad. Jämedad rasked pisarad veeresid üle lapse palgete. Rohul helkis raske kaste.
Varane kaer, raske kaer.
*
Raskeid helbeid näeb täna taevast langemas alla.
A. Kaalep
.
||
(kehaehituse, kehaosade kohta:) suur, kogukas, kaalukana näiv
.
Rasked ardenni hobused. Tal on raske keha kohta ebanormaalselt peenikesed jalad. Mehe rasked kandilised õlad. Raske käsi, rusikas. Naisel olid rasked kummis rinnad. Raskete patsidega, raske juuksepalmikuga tüdruk.
▷ Liitsõnad:
hiigla|raske
,
kivi|raske
,
märg|raske
,
rahn|raske
,
ramp|raske
,
raud|raske
,
ront|raske
,
ränk|raske
,
tina|raske
,
üliraske
.
2
.
(kehalise töö, tegevuse kohta:) rohket lihaste jõudu nõudev ja väsitav
; ant. kerge.
Laadimine oli raske kehaline töö. Sepatöö on raske töö. Töö turbarabas oli väga raske. Taludes tuli lapsest saadik rasket maatööd teha. Põllud said raske tööga järjele. Päeval palavaga oli raske niita. Korvpalluritel on peetud kolm rasket mängu.
*
Aga, vanaonu, ega's koormale peale istuta – hobusel on ju raske.
A. Taar
.
||
(teel, maastikul liikumise kohta:) rohkesti kehalist pingutust põhjustav
.
Meessuusatajatel tuli läbida kolmekümne kilomeetri pikkune raske rada. Suusarajal oli mitu rasket tõusu. Orienteerujad treenivad raskel maastikul. Raskema kategooria takistussõit
(
ratsutamises
).
Teekond mäkke osutus erakordselt raskeks. Soos on raske käia. Tal on jalg haige, seepärast raske liikuda.
*
Tee oli väga raske, külmunud ja rooplik, koorem mitte kerge ..
E. Särgava
.
▷ Liitsõnad:
hiigla|raske
,
ränk|raske
,
üliraske
.
3
.
hoogne, jõuga sooritatud, jõuline
; ant. kerge.
Jagas mõõgaga vasakule ja paremale raskeid hoope. Oli kuulda raskeid lajatavaid lööke. Kunstnik maalib raskete pintslitõmmetega.
*
.. üksteise järel huugasid viled, pikad ja madalad, otsekui esimesed rasked poognatõmbed päeva kumiseval kontrabassil ..
F. Tuglas
.
4
.
rohket vaeva, oskusi nõudev, rohke vaevaga sooritatav, saavutatav, talutav vms.
;
keeruline, komplitseeritud
; ant.
hrl
. kerge.
See on raske amet, elukutse. Õpilastel seisab ees raske kontrolltöö. Rasked matemaatikaülesanded. Siin on palju raskeid küsimusi, probleeme. Sa valisid uurimiseks liiga raske teema. Mis sulle oli koolis kõige raskem õppeaine? Ladina keel on võrdlemisi raske keel. Raskemat teksti ta ei suuda tõlkida. Õpetamisel siirdutakse järk-järgult kergemalt raskemale. Selle osa äraõppimine oli noorele näitlejale küllalt raske. Tuleb korralikult puhata: homme on raske päev. Valvearstil oli olnud raske unetu öö. Sõjaväeteenistuses oli raske. Kõik, mis sa siin näed, on saavutatud raske vaevaga. Üksnes pensionist ära elada läheb ikka raskeks. Meil on raske ilma sinuta toime tulla. Umbses toas oli raske magada. Pimedas oli raske orienteeruda. Tema käekirja on raske lugeda. Seda on raske tõestada. Raske on harjumustest vabaneda, suitsetamist maha jätta. Raske oli ära öelda, raske ka pakkumist vastu võtta. Raske on igaühe meele järgi olla. Väga raske oli otsustada, kummal õigus. Seda on raske ette kujutada, uskuda. Raske oli tagakiusamist taluda.
Iga algus on raske.
Laenu on kerge anda, aga raske tagasi saada.
||
(iseloomu, isiku kohta:) olemuselt seesugune, et temaga pole toimetulemine, läbisaamine hõlpus
.
Temaga ei saa sul kerge olema: tal on väga raske iseloom. Koolis pidasid õpetajad Anne raskeks lapseks. VIIIa oli kooli raskemaid klasse.
||
(hingamise kohta:) vaevaline, pingutatud
.
Hingata on raske, õhust tuleb puudu.
*
Ta silmis läikis palaviku helk .. Ühtlasi kuulsin, et hingamine raskem harilikust.
A. Mälk
.
||
(kuulmise kohta:) nõrgenenud, tönts
.
Raske kuulmisega taat. Temaga tuleb kõvasti rääkida, tal on raske kuulmine.
▷ Liitsõnad:
üliraske
.
5
.
(kehalise tunde kohta:) rammetu, jõuetu, väsinud
.
Pea oli pohmelusest, joomisest raske. Tuli kõrtsist koju raske peaga. Pea on mõtetest raske. Silmalaud on unest rasked. Silmad hakkavad raskeks minema, uni kipub peale. Joobnu seletas midagi raske keelega. Tundis kehas rasket roidumust. Kogu keha on nii raske: vist kipub haigus kallale.
*
Hobune auras viidakust teest, noorel sulaselgi oli tegu väsimusest raskeid jalgu tõsta ..
H. Laipaik
.
6
.
(meeleolu, tunnete kohta:) valuliselt kurb, murelik, sünge
;
rõhutud, masendunud
; ant. kerge.
Halb uudis tegi, võttis meele raskeks. Meel, süda läheb järjest raskemaks. Mu süda on raske, justkui aimab halba. Lahkusime kodunt, loobusime kavatsusest raske südamega. Mu südames, hinges on nii raske. Lahkusin haige juurest raske tundega. Tuju muutus raskeks. Leinamajas valitses raske meeleolu. Taat istus raskeis mõtteis. Hinge rusus raske eelaimus. Raske pettumus, elamus, mälestus. Teda vaevasid rasked unenäod. Südamepõhjast tulev raske ohe. Oli kuulda leinajate raskeid nuukseid. Selle teate peale võttis taas maad raske vaikus.
*
Iga lahkumine on raske, iga teelesaatmine kurb.
L. Hainsalu
.
||
osutab ühtlasi selle tunde v. meeleolu erilisele intensiivsusele
.
Teda rõhuvad rasked mured. Hinges on raske ahastus. Olen tema pärast rasket südamevalu tunda saanud.
▷ Liitsõnad:
mõtteraske
.
7
.
(olude, olukorra kohta:) palju kannatusi, vaeva, muret valmistav
; ant. kerge.
Toimus raske liiklusõnnetus. On meeles veel raske sõjaaeg, rasked sõja-aastad. Raske teoorjus. Rasked majanduslikud tingimused. Töö-, elutingimused olid rasked. Elati okupatsiooni rasketes tingimustes. Ta on üles kasvanud väga rasketes oludes. Rindel käivad rasked lahingud. Vangilaagri rasked päevad. Maad tabas raske näljahäda. Meie rahva raske minevik. Talupoegade elu oli mõisasunduses väga raske. Tema lapsepõlv, elusaatus oli raske. Tuleb kuidagi läbi ajada, ajad on rasked. Külm ja lumerohke talv oli ulukitele raske. Möödunud aasta oli meie põllumeestele raske. Ma ei või teda raskel tunnil, silmapilgul
'
raskes olukorras
'
maha jätta.
*
See oli raske suvi. Olid rüüstatud väljad, põletatud majad, puudusid töötegijad.
F. Tuglas
.
||
(kellegi isikliku elu, hakkamasaamise kohta)
.
Algul oli tal uues töökohas väga raske. Naistel on eriti raske – perekond, kodu, töö. Kõigil on raske, kõigil on omad mured.
*
Mina tean küll. Sul on raske oma vigase tervisega.
Chr. Rutoff
.
8
.
(haiguse, kehavigastuse jms. kohta:) tõsine, (elu)ohtlik
; ant.
hrl
. kerge.
Raske, isegi surmaga lõppeda võiv haigus. Raske südameatakk. Rasked rindkere haavad. Mitu haavatut suri rasketesse haavadesse. Autoõnnetuses sai kaks inimest raskeid vigastusi. Raske alkoholimürgi(s)tus. Sünnitus oli raske. Haiget ootab ees raske operatsioon. Haige seisund on raske. Haigus võttis raske pöörde. Raske külmetus. Ta jampsib raskes palavikus. See on raskete haigete palat.
|
piltl
.
Sõda lõi riigi majandusse raskeid haavu. Sel lool võivad olla rasked tagajärjed.
9
.
ränk, suur, kohutav
.
Raske kuritegu, süütegu, seadusest üleastumine. Sa oled talle rasket ülekohut teinud. See oli mulle raske katsumus. Meie muusikute peret on tabanud raske kaotus. Isa surm oli kogu perele raskeks löögiks.
*
Ma ei suuda enesetapjaid mõista. Niisugune raske, andestamatu patt!
B. Alver
.
||
kõnek
tohutu, väga rohke
.
Teenib kogu aeg rasket raha. Ilusad asjad, aga maksavad ka rasket raha. Valvurid ei kuulnud ega näinud midagi: nad olid raske(te) raha(de)ga kinni makstud. Kõike saab, kui on rasked rahad mängus.
*
Oli laenanud raskete protsentide eest veskiomanikult ja veel mujaltki ehituseks raha.
E. Männik
.
||
suur(ema)t kapitali omav, varakas
. *
Ta oli rõõmus, kui peremees soovitas natukeseks aeda istuma minna. Tulid kaasa mõned raskemad peremehed.
M. Metsanurk
.
▷ Liitsõnad:
ränkraske
.
10
.
väga tugev, intensiivne
.; ant. kerge.
a
.
(hrl. loodusnähtuste kohta)
.
Puhkes raske torm, raju. Pärast rasket tuisku ja lumesadu läks sulale. Raske vihmavaling, rahehoog. Laev sõitis raskes udus karile. Taevast katsid tumedad rasked pilved. Kuskil põleb, laotus on täis rasket suitsu. Tormine raske meri. Laine oli kõrge ja raske. Akende taga oli juba raske pimedus.
b
.
(hrl. madalatooniliste helide, häälte kohta)
.
Mere raske koha, müha. Kaugelt kostab rasket kahurimürinat, lahingu rasket kõma. Kajas raskeid plahvatusi. Lennukimootorite raske undamine.
*
.. sõnas oma raske bassiga: „Mina! Mina tegin püüse tühjaks, lasin [kalad] merre!”
R. Vellend
.
c
.
(lõhnade kohta)
.
Toomeõite, jasmiinide raske lõhn. Oli tunda muda ja vesikasvude rasket lõhna. Õhutamata ruumi raske läppunud lehk. Juba vaguniuksel lõi vastu raske higilehk.
d
.
(värvuste, värvitoonide kohta:) tume
;
sünge
.
Must ja lilla on rasked värvid. Kunstnik armastab tumedaid, raskeid toone. Mehe nägu kattus raske vihapunaga.
e
.
(une kohta:) sügav, kõva, sitke
.
Tuli nii raske uni, et ärkasin alles keskhommikul. Kõik magasid rasket und, olid raskes unes. Väsinuna vajusin raskesse unne. Mall on raske unega. Kuulasin magajate rasket hingamist, norskamist.
f
.
(toidu kohta:) raskesti seeditav, maos raskustunnet tekitav
.
Liha on seedimise seisukohalt raske toit. Õhtul ei ole hea süüa liiga rasket toitu.
*
.. ühekülgse toitumise tagajärg, liiga palju soolast ja rasket. Tuleb dieedile minna, rohkem tarvitada piima- või kalatoitu.
R. Sirge
.
g
.
kõnek
(alkohoolsete jookide kohta:) kange, tugevatoimeline
.
Raske vein tegi ruttu pea uimaseks. Ta oli raske
'
väga tugeva
'
joobe seisundis, raskes joobes.
*
Oli teada, et ta ei joo rasket õlut, ainult maitseb korra pealt ...
V. Pant
.
▷ Liitsõnad:
magusraske
.
11
.
karm, vali, range
; ant.
hrl
. kerge.
Süüdlasi ootab raske karistus, trahv. Kohtuotsus oli raske: kümme aastat vangistust. Meestele esitati raske süüdistus.
||
(sõnade, väljenduste kohta:) ränk, ähvardav, vihane
.
Kuuldus raskeid vandesõnu, rasket sõimu. Loobib teisele raskeid sajatusi näkku. Raske teotav pilge, solvang. Süüdlane tõmbus teise raskete sõnade all kössi. Puhkes raske riid.
||
(pilgu, vaate kohta:) kuri, tige, hukkamõistev
.
Isa vaatas, mõõtis poissi raske pilguga. Ta silmavaade oli nii raske, otse vihkav.
▷ Liitsõnad:
rõhuvraske
.
12
.
(õhu kohta:) hingamiseks ebasoodus, rõhuvana tunduv, sumbunud, läppunud, umbne
; ant. kerge.
Aknad olid suletud, õhk toas lämmatavalt raske. Peab tuba tuulutama, õhk läheb raskeks. Tubakasuitsust, toidulõhnadest raske õhk. Tuleb vist äikest, õhk on nii raske.
*
Raske leitsak, kuumuse ja sõnnikuhaisu tiine segu, rippus liikumatuna välja kohal ..
A. Jakobson
.
13
.
(kõnnaku, kulgemise kohta:) kerguseta
;
aeglane
; ant. kerge.
Töömehe, meremehe raske samm. Nad vantsivad pikkamisi, väsimusest raskel sammul. Suur raske sammuga mees. Ta tuli raskel kõnnakul. Põrandalauad kriuksuvad perenaise raskest astumisest.
*
Naise jalg oli pealegi juba väga raske, kuue või seitsme nädala pärast oli oodata mahasaamist ..
H. Saari
(
tlk
).
14
.
(hrl. ehitiste, ka mööbli kohta:) kogult suur ja võimas, massiivne
; ant. kerge.
Toomkiriku rasked kivimüürid. Raske võlvitud lagi. Seintel olid rasketes kuldraamides maalid.
*
Tume puutahveldis, raske barokkmööbel, kuld, parkettpõrandad kriuksusid .. See oli vana maja.
I. Sikemäe
(
tlk
).
15
.
(riide, rõiva vm. tekstiili kohta:) paks ja tihe
; ant. kerge.
Raske, hea langusega ülikonnariie. Tugevast ja raskest riidest jope. Taft kuulub raskemate siidide hulka. Rasked kardinad, eesriided, portjäärid.
16
.
(väljenduslaadi, stiili, kujunduse kohta:) raskepärane, keeruline
.
Ta väljendusviis, lausestus, stiil on raske. Sonett on kindlas, küllaltki raskes vormis kirjutatud luuletus. Eredad värvid ja rasked mustrid teevad figuuri suuremaks. Armastab kerget muusikat, sümfooniline muusika on tema jaoks liiga raske. Klassikuid ta ei lugenud, pidas raskeks.
17
.
(mulla, pinnase kohta:) savikas, savisegune
; ant. kerge.
Rasked savimullad. Raske liivsavimuld. Pinnas on siin raske savimaa.
18
.
van
rase, raskejalgne
. *
„Nägid sa teda,” jätkati pikkamisi .. „Ja kas sa tead, et ta on sinust raske?”
M. Jürna
. *
Kuid sellel [mehe] koduskäimisel oli see tagajärg, et lõpuks jäi Erna raskeks.
V. Ilus
.