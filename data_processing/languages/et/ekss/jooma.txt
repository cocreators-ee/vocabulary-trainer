jooma

‹
juua, jõin
40

›
1
.
mingit vedelikku suuga võtma ja alla neelama (kruusist, tassist; loomad näit. künast, jõest)
.
Vett, piima, limonaadi, õlut jooma. Daam jõi šokolaadi, laulja tooreid mune. Mees jõi hea janu vett. Jõin kannust kalja, klaasist morssi. Jõi otse ämbri servast. Jooksin veel tassi kohvi. Jõi klaasi põhjani, tilgatumaks, tilgatumalt tühjaks. Istusime teed jooma. Jõin ahnelt, suurte sõõmudega, oma janu täis. Rüübib, lürbib teed juua. Nad sõid kooke ja jõid kruusist mõdu peale. Joo minuga kaasa. Teekäija palus talust juua. Süüa ja juua anti külas korralikult. Kari on veel joomata. Anna hobustele juua!
||
piltl
endasse imema, endasse vastu võtma
.
Kuiv maa joob ahnelt karastavat vett. Ahne pilguga jõin looduse ilu.
2
.
(ohtralt) alkohoolseid jooke tarvitama
.
Kukub, hakkab jooma. Aina joob ja lakub. Jõi end purju, vinti, täis kui tina. Jõi end poolsurnuks, puupaljaks, seaks. On ennast täiesti põhja joonud. See mees joob kõrtsi kuivaks, on juua täis. Selle peale joome!
||
millegi tähistamiseks v. teat. kommete juurde kuuluvalt alkoholi tarvitama
.
Juuakse sünnipäevalapse terviseks, noorpaari õnneks. Tervisenaps juuakse põhjani. Mehed jõid sinasõprust, lepitust. Kauba kinnituseks joodi liiku.
*
..enne seda sel laupäeval joodi kosjad.
O. Truu
.