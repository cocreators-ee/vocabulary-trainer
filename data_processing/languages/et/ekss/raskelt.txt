raskelt

‹
adv

›
1
.
raskena, palju kaaluvana
.
Raskelt vajutas kandam ta õlgu. Praam istub vees raskelt ja kindlalt. Kaamelid olid raskelt koormatud. Puu prantsatas raskelt maha. Savi kleepus raskelt kingade külge.
*
.. kuuseheki ja vahtrate taga lainetas tuule käes raskelt ja väärikalt odranurm.
M. Traat
.
|
piltl
. *
Sõja rull oli raskelt üle Saaremaa käinud.
A. Hint
.
▷ Liitsõnad:
raud|raskelt
,
ränk|raskelt
,
tinaraskelt
.
2
.
jõuga, hooga, ägedalt
.
Taplejad lõid metsikult, raskelt. Virutas teisele rusikaga raskelt vastu pead. Süda hakkas raskelt taguma.
*
Tundsin, et õngenööri veetakse raskelt.
J. Vahtra
.
3
.
rohke vaevaga, raskustega
;
raskesti
.
Raskelt saadud raha oskab inimene hoida. Haigel on õhupuudus, ta hingab raskelt. Haige kõneles raskelt, pikki pause tehes. Ta räägib eesti keelt raskelt ja vigadega. Miks see uks nii raskelt käib? Vees raskelt lahustuvad ained. Raskelt kontrollitav teade.
*
Aga on neid, keda ei rahulda see, mis tuleb kergelt, vaid see, mis tuleb raskelt või on kättesaamatu.
V. Panso
.
4
.
(kõnnaku, kulgemise kohta:) kerguseta
;
aeglaselt
.
Käib, astub, sammub raskelt. Väsinud mehed astuvad raskelt nagu künnihärjad. Haned lendavad raskelt ja pikkamisi.
*
Tüdruk liikus juba raskelt kui emapart. Elsal paistaks rasedus arvatavasti vähem välja.
V. Lattik
. *
.. Rein tundis, kui raskelt auto libedas savisegases kruusas edasi liikus.
O. Tooming
.
5
.
jõuetult, rammetult, väsinuna
.
Haige vajus raskelt voodile. Ajab enda raskelt, vaevaga püsti.
*
.. [sepp] istus raskelt pakule ja pühkis käisega higi. Jõud oli otsas.
R. Lahi
. *
Peeter tõstis pea aegamisi ja raskelt, silmalaud üritasid ka kerkida, kuid ei jaksanud hästi.
E. Tennov
.
▷ Liitsõnad:
rampraskelt
.
6
.
rõhuvalt, rusuvalt, masendavalt
;
rõhutult, rusutult
.
Teade onu surmast mõjus talle raskelt. Kõige raskemalt vaevas teda koduigatsus kevaditi. Ohkas raskelt, südame põhjast.
7
.
raskesti
(
1.
täh.)
, tugevasti, kõvasti; väga
.
Käib raskelt longates. Jooksmine võttis raskelt lõõtsutama, hingeldama. Haige köhib raskelt. Ta elas seda kõike hirmus raskelt üle. Mees oli raskelt purjus. Ta sai raskelt karistada. Sa oled raskelt eksinud. Mets kohises raskelt. Sirelipõõsas, ristikhein lõhnas raskelt. Puude oksad on lumekoorma all raskelt looka vajunud. Nii raskelt raksus äike.
*
On jälle raskelt udune ja vihma tibav hommik.
R. Sirge
.
||
(magamise kohta:) sügavalt
.
Magab raskelt, unenägudeta. Olin väsinud ja jäin raskelt magama.
*
.. kuuldus säält ühtlast ja raskelt uinunule omast hingamist.
M. Jürna
.
8
.
(haigestumise, haavade ja vigastuste kohta:) tõsiselt, (elu)ohtlikult, raskesti
.
Laps haigestus raskelt kopsupõletikku. Raskelt haige naine. Ta sai lahingus raskelt haavata.
9
.
rõhuga, rõhutades
;
karmilt, valjult
.
„Seda sa pead tegema!” ütles isa raskelt.
*
„Mine minema!” ütleb Jurnas aegamööda, .. raskelt ja kähisevalt.
A. Mägi
.