paks

‹
-u
21
komp
paksem
superl
kõige paksem e. paksim

›
1
.
‹
adj
›
(plaatjate, koorikjate vms. esemete, materjalide v. moodustiste kohta:) suhteliselt suure ristlõikepinnaga
; ant. õhuke.
Paks plekk, klaas, papp, vineer, saepuruplaat. Paksudest laudadest kast. Paksud seinad, müürid. Ostsin paki paksemat joonistuspaberit. Paks nahk, paksud varbaküüned. Paksude nahkjate lehtedega taim. Hästi paksust riidest mantel. Paksud treeningupüksid, sokid. Magab paksu vatiteki all. Paksud leivakäärud, vorstilõigud. Paks patakas sedeleid, kirju. Sel onkul on paks rahakott
'
palju raha
'
.
Paksuks paisunud romaan, uurimus. 1,5 cm paks klade. Raamat on 300 lehekülge paks. Paksu tallaga kingad. Paks kiht täitematerjali, mulda. Paksud kivisöelademed. Paks ja krõbe leivakoorik. Paksu koorega õunad. Paks pekk. Raamatud olid paksu tolmukorraga kaetud. Paks lumi tuli maha, katab maad. Hommikul oli paks kaste maas.
2
.
‹
adj
›
(inimese v. looma keha v. mõne kehaosa kohta:)
.
a
.
täidlane, tüse, priske, korpulentne
; ant. kõhn; ant. peenike.
Paks laps. Mõni inimene seisab söömatagi paks. Ta on paksuks läinud, paks kui tünn. Ta on minust paksem. Paksuks söödetud koer. Paks keha, kõht, tagumik. Paksud sääred, reied, käsivarred, põsed. Paksu näoga mees. Ta on näost, kehast paks. Paksud huuled. Magusa söömine teeb (inimese) paksuks. Surus, mahutas oma paksu kere tugitooli.
|
‹
substantiivselt
›.
Kuule, vana paks, liigu kiiremini!
b
.
tursunud, puhetunud, sellisena tunduv
.
Silmalaud on väsimusest paksud. Keel on janust paks. Suu on seest paks nagu pärast toomingamarjade söömist. Pea on magamatusest, õppimisest paks
'
uimane
'
.
3
.
‹
adj
›
paljudest tihedasti asetsevaist üheliigilistest esemetest või osakestest koosnev, tihe
.; ant. hõre.
a
.
(puude, rohu vms. kohta)
.
Paks võsa, padrik, tihnik. Õunapuu võra ei tohi lasta paksuks kasvada. Läksime paksu kuuse alla vihmavarju. Paks muru, oras, rohi, ädal. Paks heegelkiri võtab palju lõnga. Paksu koega kardinad.
b
.
(juuste vm. karvade kohta)
.
Paksud juuksed, kulmupuhmad. Paksu musta habemega mees. Paksu karvaga koer.
c
.
hrv
(inimeste v. loomade kogumi kohta)
.
Trügisime läbi paksu rahvamurru saalist välja. Paksus rahvamassis kaotasime teineteise silmist. Linnud lendasid paksus parves.
d
.
(udu, suitsu vms. kohta)
.
Soo kohal hõljus paks udu. Köök oli paksu tossu, auru täis. Korstnast tõusis paksu suitsu. Auto keerutas üles paksu tolmupilve. Taevas on täna paksus pilves. Sadas nii paksu lund, et midagi polnud näha. Õhk on hingeaurust, suitsust, lõhnadest paks. Paks leitsak lõi tulijale uksel vastu. Õppisin, tuupisin nii, et pea oli paks (otsas). Tehke ometi aken lahti, õhk on toas nii paks
'
sumbunud, umbne
'
, et lõika noaga.
Paks
'
pilkane
'
sügisöine pimedus.
4
.
‹
adj
›
(vedeliku kohta:) suhteliselt halvasti voolav, püdel, (mõnikord:) puderjas
; ant. vedel.
Küllalt paks määrdeõli. Paks veniv tõrv, siirup, mesi. Paks hapukoor, kaste. Hapupiim oli nii paks, et murra või lusikas. Vesi on vetikatest, kaladest paks. King jäi paksu porri kinni, on paksu poriga koos. Paksu õlivärvi saab oksooliga vedeldada. Kört on täna üsna paks saanud. Tee supp nii paks, et lusikas seisab sees püsti. Pane joogile mahla hulka, ikka paksem kui paljas vesi. Tangudest keedetakse suppi või paksu putru. Kas sulle maitseb rohkem kapsasupp või paksud kapsad
'
mulgi kapsad, kapsast puder
'
?
Paks piim
murd
kohupiim
.
Veri on paksem kui vesi.
5
.
‹
adj
›
(trükikirja, joone, kriipsu vms. kohta:) jäme
.
Kirjad jagunevad tähejoonte jämeduse järgi harilikuks, poolpaksuks ja paksuks kirjaks. Tõmbas sõnale paksu joone alla. Paks raske uurikett üle kõhu. Kannab juukseid paksus patsis.
6
.
‹
adj
›
kõnek
(hääle kohta:) tuhm, kõlatu
.
Ta rääkis seda lugu piinlikkusest paksu häälega.
7
.
‹
adj
›
piltl
(millegi intensiivse kohta)
.
Paks
'
jäme, jultunud
'
vale. Rahva hulgas valitses veel paks
'
kindel, kõigutamatu
'
ebausk. Paks
'
äge, intensiivne
'
pahameel. Sellest ei tule muud kui paksu pahandust. Talle on paksu
'
suurt
'
ülekohut tehtud. Ma ei mõista ta paksu
'
suurt, liialdatud
'
optimismi.
*
Viha ta näikse endiselt pidavat.., ent pole Varamäe omadel vajagi tea mis paksu sõprust..
B. Alver
.
||
(jutu kohta:) ropp, rõve
.
Vastas paksu sõimuga. Purjus meeste jutt kippus paksuks minema.
*
Kõrtsis kuuleb alati palju paksemat lora kui raamatust!
H. Raudsepp
.
8
.
‹
s
›
kõnek
puderjas mass, tahke jääk vms.
Tõmmanud kohv valatakse paksu pealt ära. Marjamahl pigistati läbi marli, paks jäi marli sisse. Hapupiimal on paks peal ja vesi all. Ära mulle ainult leent tõsta, pane ikka paksu ka. Siga otsib molli põhjast paksu.
▷ Liitsõnad:
kohvi|paks
,
supipaks
.