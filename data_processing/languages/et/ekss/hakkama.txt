hakkama

‹
hakata
48

›
1
.
‹
ka impers.
›
mingi tegevuse juurde asuma
; ‹
hrl.
ma
-infinitiiviga
›
midagi, mingit uut olukorda alustama
.
Lugema, joonistama, suusatama hakkama. Tööle hakkama. Hakkab naerma, nutma, pärima. Poiss hakkas kartma, kogelema. Laps hakkab käima. Keegi ei hakanud talle vastu vaidlema. Ene hakkas paremini õppima. Ma hakkan nüüd minema. Haige hakkas oksendama, oksele. Hobune hakkab lõhkuma. Rong hakkab liikuma. Suu hakkas kuivama. Miski hakkas mind häirima. Toast hakkas kostma laulu. Päike hakkab paistma. Päevad hakkavad pikenema. Tuul hakkab tõusma. Hakkab kahutama, külmetama, sulama. Hakkab koitma, hämarduma, pimedaks minema. Väljas oli hakanud sadama lund, tuiskama. Tal hakkab hästi minema.
*
„Meie, meie ...”, hakkas Miina, aga ei saanud edasi.
A. Kitzberg
.
2
.
‹
ka impers.
›
väljendab mingi olukorra, aistingu, tunde, meeleolu tekkimist
.
Hakkab halb, paha, hale (kellestki, millestki). Hakkab kõhe, külm, vilu, palav. Neil hakkas igav, piinlik, õudne, jube. Tal hakkas väga kiire. Meil kõigil hakkas hirmus lõbus. Tal hakkas vigasest lapsest kahju. Mul hakkas hirm, häbi, kole janu. Mis sul nüüd hakkas? Haigel hakkab juba parem. Kiiresti kõndides hakkab soojem.
3
.
mingisse ametisse, tööalale asuma
;
mingisse olukorda, vahekorda astuma
.
Hakkab autojuhiks, traktoristiks, õmblejaks, ajakirjanikuks. Enn hakkab naisemeheks. Onu hakkab lapse hooldajaks. Ametisse hakkama. Kellegagi kampa, mesti, paari hakkama. Hakkasin kodustele appi.
*
Jaan hakkas nõusse ning pikemalt aru pidamata asusidki poisid .. teele.
E. Raud
.
4
.
algama, peale hakkama
.
Kõik hakkas sellest, et .. Üks pidu lõpeb, teine hakkab. Poole tunni pärast hakkab tantsupeo otseülekanne. Koosolek hakkab kell kolm. Mets hakkab jõe äärest padrikuga.
*
Äkki hakkas ühel päeval kesa kandis suur kisa ja karjumine.
A. H. Tammsaare
.
5
.
millestki kinni võtma, kinni haarama
;
kuhugi kinni, külge jääma, takerduma
.
Koer hakkas hammastega püksisäärde. Tütar hakkas emale kaela. Talle hakkas pihku tolmune küünlajalg. Tuli hakkab visalt tooresse puusse. Kala hakkab õnge. Puder oli keemisel põhja hakanud.
Mis hakkab kulbi külge, see hakkab kondi külge.
*
Ja vaata, siis silma kinni jäi silm / ja käsi see hakkas kätte.
M. Under
. *
Siis tõstis ta jalgu hakkavad seelikuhõlmad üles .. ning kadus kohe pimedasse eeskotta.
A. Jakobson
.
6
.
mõjuma, toimima, mõju avaldama
.
Hele päike hakkab silmadele. Külm hakkas sõrmedesse ja varvastesse. Paks suits hakkas ninna ja silmadesse. Ränk töö hakkas tervise peale. Ootamine, näägutamine, lärm hakkab närvidele. Ei tema peale hakka tuli ega vesi. Hea sõna tema peale ei hakka.
*
.. rikka peale ei hakanud ei kirik ega kohus.
A. Hint
.
||
(meeleorganitega tajumise kohta)
.
Kaugelt hakkas kõrvu, kõrva automürin. Tuppa astudes hakkas talle ninna tugev sirelilõhn.
||
millekski suuteline, küündiv olema
.
Las teeb seda, mille peale jõud hakkab. Minu mõistus selle peale ei hakka.
7
.
teistele üle kanduma, nakkama
.
Ema ärevus hakkab lastessegi. Kaaslaste lõbus tuju, ülemeelikus, nukrus hakkas minussegi. Tema kirglik töölust hakkas ka teistesse.
*
Isandate tüli hakkas lõpuks ka alamatesse rüütlitesse ..
E. Kippel
.
8
.
kõnek
sobiv, kõlblik olema
.
Kui hästi lilla värv sulle hakkab! See soeng, kleit ei hakka mulle. Neist võtmetest ei hakka ükski sellele uksele.
*
.. usu, naiste amet / meestele ei hakka.
E. Niit
(
tlk
).