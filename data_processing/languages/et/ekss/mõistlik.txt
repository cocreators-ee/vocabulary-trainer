mõistlik

‹
-liku, -likku
30

› ‹
adj

›
1
.
(kellegi kohta:) talitsetud, tasakaalukas, mõõdukas
;
korralik, korralikult käituv
.
Igati mõistlik mees. Ta on mõistlike vanemate laps. Helmi on mõistlik ja arusaaja tüdruk. Ole nüüd mõistlik, ära huupi talita! Mõistlik inimene hoiab segastest lugudest eemale. Ei ole ta mõistlikumaks läinud, ikka ühesugune tuisupea. Mõistlikum annab järele. Kas ta on küllalt mõistlik läbirääkimisi pidama?
Mõistlik mõistab isegi, rumalale näidatakse näpuga.
2
.
(millegi kohta:) antud olukorras õige, hea, otstarbekas, asjalik, arukas
.
Mõistlik ettepanek, mõte, algatus, tegu, lahendus. Tal polnud selle kohta midagi mõistlikku öelda. Lõõbib alailma, mõistlikku juttu ära temalt oota. Kas teil pole midagi mõistlikumat teha kui kaarte mängida? Mõnikord on mõistlikum vaikida kui rääkida. See oli sinust mõistlik, et ei hakanud asjata vastu vaidlema. Oleks mõistlikum seda asja koos arutada. Ta ei osanud ühtki mõistlikku põhjendust, seletust, ettekäänet, vastust leida. Asja oleks saanud palju mõistlikumal moel lahendada.
*
.. mina loen ajalehte, see on ainus kirjandus, mis mulle midagi mõistlikku ütleb.
E. Vilde
.
3
.
(millegi kohta:) korralik, kõlblik, sobiv, selline, nagu olema peab
.
Tuleb otsida mingi mõistlik teenistus. Osta mõistlik kübar, ära käi sellise lätuga. Ostaks selle maja ära, kui saaks mõistliku hinnaga. Lapsed peaksid mõistlikul ajal magama minema. Mõistlikku metsa seal pole, on ainult võsa. Tahaks lõunaks midagi mõistlikku süüa. Küll püüdis poega õpetada ja teda mõistlikule teele juhtida.
*
Ja istuvad tubli kaasavaragagi talutütred siin ja seal, üsna mõistlik näolapp peas!
M. Metsanurk
.