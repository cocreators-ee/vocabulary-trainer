põgenema

‹
37

›
kiiresti (ja salaja) ohu, riski, ebameeldivuse vms. eest ära minema, pagema
.
Vanglast, vangilaagrist, lahinguväljalt, sõja jalust põgenema. Põgeneti välismaale, üle piiri, vabadusse. Ratsanik põgenes metsa, tagaajajate käest. Põgenege ja päästke end! Tüdruk rabeles lahti ja pistis põgenema. Vang on põgenema pääsenud. Merd mööda põgeneda oli võimatu. Varas põgenes akna kaudu. Poiss põgenes kodust. Mees põgenes armukesega ära. Ülepeakaela, surmahirmus, ummisjalu põgenema. Lapsed põgenesid võõra eest tuppa pakku, varjule, peitu. Vaenlane aeti, sunniti, löödi põgenema. Rotid põgenevad uppuvalt laevalt. Koerad jälitasid põgenevat kitse. Kanapojad põgenesid ehmunult laiali. Mees põgenes võlgade, alimentide eest. Halva südametunnistuse eest on raske põgeneda. Põgenes tegelikkusest unistuste maailma. Tabasin ta põgeneva pilgu.
||
kiiresti kaduma v. mööduma, taganema
.
Juba punetas koit ja pimedus põgenes. Puna põgeneb näolt. Elu põgenes haige kehast.
*
Hea söögiisu andis omakorda tunnistust, et haigus on lõplikult põgenenud..
H. Pukk
.