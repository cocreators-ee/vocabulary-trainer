ette|panek
mõte, plaan v. soovitus, mis esitatakse kaalumiseks, heakskiitmiseks, teostamiseks
.
Asjalik, mõistlik, vastuvõetav ettepanek. Väga konkreetsed ettepanekud. Veider, rumal ettepanek. Kirjalik, suuline ettepanek. Ettepanekut tegema, toetama, vastu võtma, tagasi lükkama. Tuli välja, esines huvitava ettepanekuga. Nõustus meie ettepanekuga. Oleme selle ettepanekuga nõus, päri. Vastas ettepanekule jaatavalt, eitavalt. Mis te mu ettepanekust arvate? See ettepanek tundub asjalik, mõistlik. Ettepanek leidis poolehoidu. Ettepanek võeti arvesse, kiideti heaks, läks läbi. Vaenlasele tehti ettepanek alistuda. Tema ettepanekul läksime õhtul teatrisse. Kõneleja loobus oma ettepanekust. Kas see on käsk? – Ei, ettepanek.
*
Meil on ettepanek: teeme jalutuse ümber järve. Tulete kaasa?
F. Tuglas
.
|
(abieluettepaneku kohta)
. *
Nojah, vanapoiss loodab, et kõik see tuleb nagu varrukast. Ta teeb ettepaneku, siis tulevad pulmad ja nõnda edasi ..
H. Angervaks
.
▷ Liitsõnad:
abielu|ettepanek
,
desarmeerimis|ettepanek
,
lisa|ettepanek
,
parandus|ettepanek
,
rahu|ettepanek
,
ratsionaliseerimis|ettepanek
,
täiendusettepanek
.