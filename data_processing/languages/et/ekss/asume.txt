asuma

‹
37

›
1
.
kusagil olema
.
a
.
(asjade, loodusobjektide, rajatiste jne. kohta:) asetsema, paiknema
.
Aiatööriistad asuvad kuuris. Sõnaraamatud asuvad keskmises riiulis. Maja, suvila, paadikuur asub järve ääres. Uus teletorn asub linnast väljas. Kus, mis tänavas asub raamatukogu? Ministeerium asub endises kohas. Koolimaja ja rahvamaja asuvad lähestikku ühel pool tänavat. Kauplused asuvad käe-jala juures. Meie uus korter asub kolmandal korrusel. Kohviku vastas asuv park. Suurem osa jäämäest asub vee all.
b
.
(inimese jm. elusolendi kohta:) ajutiselt v. püsivalt viibima
;
elama
;
elutsema
.
Ta asus aastaid välismaal. Selles metsatalus ei asu enam ühtki hingelist. Kes teab, kus ta praegu asub. Muistsed soomeugrilased asusid õige laialdasel maa-alal. Karud asuvad sügaval laanes.
*
Kes asus lähemal süldikausile, kahmas säält kahvliga käntsaka taldrikule ..
R. Sirge
.
c
.
(millegi abstraktse kohta)
.
Küüntes ja juustes usuti asuvat peidetud elujõudu.
*
Akna taga asus jahe kevadöö.
L. Metsar
. *
.. lõbusalt nad astusid ja nende nägudel asus vaikne rõõm.
F. Tuglas
(
tlk
).
2
.
kuhugi minema v. tulema
;
kusagil aset võtma, end sisse seadma jne.
Asuti lauda, laua taha, laua ümber. Dirigent asus koori ette, pulti. Poisid asusid ritta, rivisse. Asusime järjekorda, sappa. Väeosa asus positsioonile. Asuti jõe kaldale laagrisse. Valvur asus oma vahipostile. Reisijaid palutakse asuda vagunitesse, oma kohtadele. Asuge trepile seisma, teeme pildi. Poiss asus tüdrukule lähemale, tüdruku kõrvale. Emalind asus jälle pesale.
*
Lauda istuti nõnda, et köster asus laua otsa, tema paremal käel Andres ise ..
A. H. Tammsaare
.
|
piltl
.
Rõõm, õnnetunne, kurbus, viha asus südamesse, hinge.
||
kuhugi elama minema v. tulema
;
kuhugi üle v. ümber kolima
;
välja rändama
.
Uude majja, uude korterisse asuma. Maale, maalt linna elama asuma. Ta olevat Hiiumaale asunud. Suveks võib lakka, aita asuda. Krimmi ja Kaukaasiasse asunud eestlased.
3
.
midagi tegema hakkama, mingit tegevust alustama
.
Asuti niitma, kraavi kaevama, suvilat ehitama. Lapsed asusid kirjandit kirjutama, koduseid ülesandeid lahendama. Kõneleja asus viimase probleemi juurde. Kõik asuvad sööma, toidu kallale. Hobune asus kaeru krõmpsutama. Tuli asuda teele, minekule. Külalised asusid minema. Puhkus on läbi, tuleb asuda jälle ametisse, töö juurde, tööle.
Asume
asja juurde. Diviis asus pealetungile. Jüri asus teiste juhiks.
*
Peale seda asus ta teopoisina mõisa tööle.
A. H. Tammsaare
. *
Tuul aga asus niutsuma ümber maja ..
A. Mälk
.
||
mingisse olukorda, situatsiooni, vahekorda jne. astuma
.
Asub kaitseasendisse. Ema asus minu nõusse. Asus endiste sõpradega vaenujalale. Ta asus täiesti erinevale seisukohale.
4
.
van
millestki v. kellestki kinni hakkama v. kinni haarama, asima
. *
.. [Jüri Tork] asus mõlema käega ta pagunitest kinni ja kiskus need krauhti maha.
E. Vilde
.