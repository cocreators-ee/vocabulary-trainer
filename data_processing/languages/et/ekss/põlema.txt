põlema

‹
37

›
1
.
süttinuna leekides olema, leegitsema
.
Puud põlevad ahjus. Suitsedes, lõõmates, mühinal, nõrgalt, loiult põlema. Oksad lõid, lahvatasid heledalt põlema. Märjad, toored puud ei taha kuidagi põleda, hästi põleda. Tuli ei tahtnud pliidi all põlema hakata. Ma ei saa ahjus puid põlema. Ahi põleb
'
köeb
'
.
Puud olid juba peaaegu söele, söeks põlenud. Pane priimus
'
kütus priimuses
'
põlema. Tuleriit süüdati põlema. Mäe otsas põleb lõke, jaanituli. Tikku põlema tõmbama, kra(a)psama. Lõi tulerauast taelatüki põlema. Küünlad on peaaegu lõpuni põlenud. Põlev
'
kütusena kasutatav, tuld võttev
'
maavara. Kööki valgustas ainult põlev peerg. Rongkäik põlevate tõrvikutega. Korstnas on tahm põlema süttinud. Poisid pistsid kulu põlema. Lapsed panid tikkudega mängides maja põlema. Vaenlane tulistas linna põlema. Pikne lõi küüni põlema. Ait läks põlema. Ümberringi lõõmab mets põleda. Lõhkesid pommid, põlesid külad ja linnad. Põlevaid hooneid ei suudetud päästa. Kütus plahvatas põlema. Paberid põlesid tuhaks.
Varga peas põleb müts.
*
.. neis pommides oli midagi, mis kõik põlema pani, seda nimetati vist termiidiks..
E. Org
(
tlk
).
||
(kahju)tules hävima v. kahjustuma
.
Linn on mitu korda maatasa põlenud. Paljaks, puupaljaks põlema
'
tulekahjus kogu vara kaotama
'
.
Tal polnud muud selga panna kui põlenud vatikuub.
Kolm korda kolida on niisama hea kui üks kord põleda.
*
Siis vaatas ta käsi: põlenud peopesad olid verised, seal ei olnud nahka olemaski.
E. Krusten
.
|
piltl
.
Maailm põleb sõjatules. Kõik lootused põlesid tuhaks.
*
Poleks kunagi uskunud, et pean enne nii mitmes tules põlema, kui minust saab vähegi sobiv õpetaja.
V. Saar
.
||
(tubaka kohta:) suitsetamisel hõõguma
.
Panin, süütasin uue sigareti, suitsu põlema. Piip põleb
'
tubakas põleb piibus
'
.
Viskas põleva suitsuotsa maha.
||
väga kuum olema, kuuma hõõgama
.
Päike põleb (armutult) pea kohal. Rannaliiv lausa põles jalge all. Keskpäeval katuseplaadid päris põlevad.
2
.
tulekeelena v. elektritulena helendama, valgust andma
;
(elektri)tuledes särama
.
Pane lamp põlema! Laual põles lamp. Laes põleb üksainus elektripirn. Pliidiserval põles tattnina. Keeras, vajutas elektri põlema. Toas, akendes põleb veel tuli. On nii pime, et lamp põleb päevad läbi. Jõulukuusk põles (elektri)tuledes. Järsku lõi helgiheitja põlema.
*
Ema teadis, et Peeter pole valgust mitte unustanud põlema, vaid meelega jätnud.
M. Unt
.
3
.
(keemilise nähtuse kohta:) hapnikuga ühinedes kiirelt oksüdeeruma
.
Ainevahetuse käigus põlevad organismis valgud, süsivesikud ja rasvad.
||
käärides kuumaks minema ja riknema
.
Niiskem vili kippus salvedes põlema minema.
*
Siis [vihmaga], ütleb rahvas, ei sünni enam heina hunnikusse panna – läheb põlema.
J. Mändmets
.
4
.
suure kuumuse mõjul kõrbema
.
Liha põles ühelt küljelt mustaks. Kartulid on lõkkes söeks, söele põlenud. Koogid läksid pannil põlema.
Oma taadi põlenud kooruke on parem kui võõra võileib.
*
Küpsetusahi on kroopa põlenud, puhastan ammoniaagiga..
H. Nõu
.
||
tugevasti päevituma
.
Ta põleb suviti kergesti pruuniks. Tuultest pargitud ja päikeses(t) põlenud nägu. Lapse nägu ja kael olid (päikesest) päris punaseks põlenud. Poisid on põlenud tumedaks, tõmmuks kui neegrid.
*
.. šillersärgi avatud rinnaesisest paistis narmendama põlenud ihunahk.
V. Uibopuu
.
||
päikese käes väga ära kuivama
.
Savimuld põleb põuaga lõhki. Kuumusest põlesid stepid pruuniks.
*
Põua-aastatel põlesid aga põllud täiesti tühjaks.
M. Raud
.
5
.
teravalt v. kipitavalt valutama, tulitama
;
(valulikult) kuumama, hõõguma v. õhkuma
.
Selg põleb liigsest päikesest. Põsk põleb tugevast löögist. Käed põlevad nõgestest, okaste torkeist. Paistetanud jalg lausa põleb all. Põlesin öö otsa palaviku käes, palavikus(t). Suu põleb vürtsidest. Esimene naps võttis suulae, sisikonna põlema.
|
piltl
.
Lahkumissuudlus põles veel kaua neiu huulil. Temas põles tuline viha mehe vastu.
||
õhetama
.
Nägu põleb häbipunas. Põsed põlevad kui tuletukid.
||
teravalt janutama, kõrbema
.
Kurk põleb, juua tahaks. Keel põleb janust.
6
.
piltl
eredates (punastes-kollastes) värvitoonides paistma, helendama v. särama
.
Läänetaevas põleb tumedas purpuris, violetsetes tuledes, punakais värvides, loojangu järelkumast. Mäed põlevad loojuva päikese kullas. Valgus lausa põleb päikesest. Sügisene mets põleb värvikülluses. Aedades põlevad roosid. Taevavõlvil süttisid põlema esimesed tähed. Heinamaa põleb jaaniussidest. Hundi, kassi silmad põlevad pimedas. Silmad põlesid peas kui vanakurjal.
*
.. lõi mõlemad käed ta peenikese kaela ümber ja suudles mitu, mitu korda neid põlevaid punajuukseid..
E. Vilde
.
7
.
piltl
(mingist intensiivsest, tugevast tundest haaratuse v. sellise tunde avaldumise kohta)
.
a
.
kirglikult, innukalt midagi (teha) tahtma
.
Kärsitusest, kannatamatusest, tegutsemisihast, teotahtest, tasumishimust põlema. Lapsed põlesid soovist kaasa sõita. Noorukid põlesid innust midagi suurt korda saata. Poiss põles huvist tüdrukuga juttu alustada. Tüdruk lausa põleb uudishimust kõike teada saada. Tema pilgus põleb uudishimu. Mul otse põles keelel talle midagi nähvata.
*
Tõldsepp nägi, et poiss lihtsalt põleb kõige selle järele, mis traktori kallal teha saab.
E. Rannet
.
b
.
innuga, vaimustudes, andunult, tugevasti läbi v. kaasa elama
;
tugeva tunde võimuses olema, selle käes piinlema v. kannatama
.
Elada tuleb põledes. Sisemiselt põlemata ei looda suuri teoseid. Tüdruk etles sugestiivselt, põledes. Publik põles vaimustuses. „Ja meie omad said esimese koha?” lõi, läks poiss põlema. Kuulajate näod, pilgud põlesid vaimustuses(t). Vihast, armukadedusest, kahjurõõmust põlema. Oli näha, et poiss põleb armutules. Mihklis põles rahutus, kirg. Poisid kuulasid vana meremehe juttu põlevate silmadega, põlevi silmi. Vanamehe silmad põlesid õelalt. Hing põleb kiivuses. Süda põleb murest. Tahtsin talle rääkida, mis mul südames põles. Elasin talle kaasa, põlesin ja kannatasin koos temaga.
*
Olen põlenud kõigis ideedes, mis meie rahvast haarasid ta suurtel silmapilkudel.
H. Raudsepp
.
||
(koos seisundi järsku algust märkivate sõnadega
minema, lööma
jms.:) ägestuma, vihastama
.
Mees läks raevust, vihast põlema. Ta on äkkvihaga, võib ootamatult põlema minna. Naine lõi põlema nagu kadakapõõsas, õletuli. „Ah et sina ei tea midagi!” süttis õpetaja põlema. See teade pani mehed põlema. Solvangu peale lõi mehe veri põlema.
*
Ta oli ka väga äkilise meelega ja võis nagu põlema karata.
L. Kibuvits
.
c
.
süümepiinadega segatud vastikustunnet tekitama
;
piinama, vaevama
.
Varastatud raha põles poisi taskus. See patt jääb mu südame peale, hingele põlema.
*
Pehme sohva põles tal külje all.. Kas ei olnud kõik see jõleda häbiraha eest ostetud!
E. Vilde
.
8
.
kõnek
esineb mitmetes kiirustamise, tormamisega seotud ütlustes
.
Mis tal siis nõnda põleb selle asjaga? Mis tal põleb, et nii kiire on? Kus sul siis põleb, et põrmugi aega pole? Kas kodus põleb, et nii kangesti sinna kipud? Ega see asi põlema lähe ega eest ära jookse. Tormab, nagu põleks tal tuli takus.
*
Aga kellel see nii väga põles Karvuti Kaarliga kokku minna!
A. Maripuu
.