peal
I
.
‹
postp
› [
gen
] ‹
sageli asendatav põhisõna adessiivilõpuga
›
1
.
millestki v. kellestki pealpool, ülalpool, kõrgemal, millegi pealispinnal
;
millegi kohal, midagi katmas, varjamas
; ant. all.
Kivi, kännu peal. Lume, jää, liiva peal. Lamab kõhuli muru peal. Magas palja maa, põranda peal. Leib on laua, riiuli peal. Voodi peal ei sobi istuda. Magas ahju peal. Kastid on virnas üksteise peal. Lae peal on heinu. Heinad on aida peal
'
aidalael
'
.
Seisab purde peal. Aluspõhja peal lasuvad kivimid. Ta elab kontori peal väikeses toakeses. Pudeli põhja peal on veidi veini. Purgi peal on tsellofaankate. Piima peal on koorekiht. Naine kandis korvi pea peal. Joob, pudel suu peal. Haavatu kanti käte peal ära. Pilt on seina peal. Käed selja, rinna peal. Rinna peal on tätoveering. Huule peal oli vill. Tassi peal on rahvuslikus mustris kirjad. Kandis kampsunit särgi peal. Rihm on pükste peal. Tal on nüüd oma katus pea peal. See on ju nii ainult paberi peal
'
tegelikkusele mittevastav
'
.
Selgesti näha nagu peo peal. Teda hoitakse nagu pilpa peal. Ta oli nagu süte peal.
||
(kehaasendist kõneldes:) nii et põhisõnaga märgitud kehaosa on all, sellele toetutakse
.
Lamab selja, kõhu, külje peal. Laps roomab kõhu peal. Poisikesed harjutasid pea peal seismist ja käte peal käimist. Olen juba varahommikust jalgade peal
'
jalul, tegevuses
'
.
2
.
kasut. viitamaks kohale, kus miski v. keegi on v. kus miski toimub
.
Maa peal ja taevas. Mere peal on torm. Olin paadiga jõe, järve peal. Turu peal oli suur sagimine. Auto seisis otse tee peal. Ta elab hoovi peal majas. Lageda peal tuul tõmbab. Kari sööb ristikupõllu, ädala peal. See juhtus käänaku, kurvi peal. Ära seisa kogu aeg ühe koha peal! Saime laada peal kokku. Ma elan temaga sama koridori peal. Nad on ühe köögi peal
'
kasutavad sedasama kööki
'
.
Perenaine oli ukse peal
'
ukselävel v. ukse ees
'
vastas. Ta pilk viibis minu peal.
*
Mis ma seal kivide peal [= linnas] tegema hakkan?
E. Maasik
.
|
‹
asendatav ka põhisõna inessiivilõpuga
›
kõnek
.
Käisime linna peal jalutamas. Hulgub küla peal ringi. Maja peal liiguvad mitmesugused kuuldused. Mis Tartu peal uudist? Sellist meest pole teist terve Eesti peal.
*
„Saime kõrtsi peal juhuslikult kokku,” ütles Neeme Ormuski poole osutades.
E. Raud
.
||
teat. kaugusel, teat. vahemaa taga
.
Olime juba poole maa, poole tee peal. Ta seisis meist natukese maa peal. Iga mõne sammu peal ta seisatas. Asulas oli iga poole versta peal kõrts.
3
.
kasut. viitamaks mingile ametile, tööle, tegevusele, millega keegi tegeleb
.
Ta on linnas tähtsa, kõrge koha peal. Poeg olevat tal linnas advokaadiameti peal. Ta töötab raudtee peal
'
on raudteelane
'
.
Töötab posti peal
'
postkontoris
'
.
Oli suurtalus noorkarja, vasikate, sigade peal. Muidu olen olnud traktorist, kuid sel sügisel olin kombaini peal. Ta on tehases keevitamise, kraana peal. Juta on kantseleitöö peal. Sellest nädalast olen uue töö peal. Poisil on veel kroonu peal käimata
'
ei ole veel sõjaväes teeninud
'
.
*
Vastu sõuab Kalda Priidu kiiluta käula, Priidu ise ja tütar Milli aerude peal.
H. Sergo
. *
Ütles enese olevat ülikoolis juura peal [= juristiks õppimas] ja otsivat tööd.
H. Raudsepp
.
||
viitab tegevuse eesmärgile v. iseloomule
.
Mehed olid metsas jahi peal. Olin ostmise peal väljas. Jõuk oli röövimise, teiste petmise peal väljas. Paljud on omakasu, äri, kerge teenistuse peal väljas. Vanamees olevat jälle jooma peal. Poiss on kusagil ula peal. Sõja ajal tuli elu ja surma peal väljas olla. Loomad on viljas kurja, paha peal.
*
Noor koer vist, vigureid ja tempe täis, lonkimise ja luusimise peal väljas.
J. Parijõgi
.
4
.
kasut. viitamaks millelegi, mille varal elatakse v. mille abil, millega midagi tehakse
.
a
.
(ühenduses elamisega, toimetulemisega)
.
Nad on korraliku, viletsa toidu peal. Lapsed on ühe vanamammi juures kosti peal. Elati kartulite peal, leiba sai harva. Lehmad lähevad jõusööda peal rammusaks. Siga on nuuma peal. Ta on korraliku palga peal. Ta on hea elu peal tüsedaks läinud. Mis viga vanemate rahakoti, tasku peal elada!
*
Korporandid prassisid suurte rahade peal..
A. Kaal
.
b
.
viitab mingile riistale, esemele v. vahendile
.
Palgid lõigati saekaatri peal laudadeks. Käia, luisu peal teritama. Mängi klaveri, viiuli peal ette! Neid võib sõrmede peal üles lugeda. Eks katseta seda enda peal!
5
.
kasut. viitamaks hrl. mingile ajaühikule v. ajalisele seosele
.
Kell on, käib kolme peal. Kell on kaksteist minutit kaheteistkümne peal. Poiss on juba kuueteistkümne peal. Päev, töö on juba poole peal. Mul on see raamat, selle raamatu lugemine alles poole peal.
*
Nüüd on ta juba neljakümnendate aastate peal, mingit varandust ei ole hinge taga..
M. Metsanurk
.
6
.
kõnek
kasut. viitamaks tegevusele v. olukorrale, mis on toimumisele väga lähedal
.
Olin just minemise, mineku peal, kui telefon helises. Raamat oli laua serval päris kukkumise peal. Taat on väga haige, päris mineku peal
'
suremas
'
.
7
.
kasut. viitamaks sellele, kellel v. millel miski lasub, on kohustuseks vms.
Kahtlus on sinu peal. Minu lootus on nüüd veel ainult Märdi peal. Arvati, et tema peal lasub jumalate viha. Koha, maja peal on võlga. Kogu majapidamine oli ema peal. Tema peal olid ka külavanema kohustused.
8
.
kasut. viitamaks mingile käimasolevale tegevusele, protsessile, mille ajal midagi toimub v. juhtub
.
Võttis käigu peal mantli seljast. Laadis jooksu peal püssi. Raha lõppes tee, reisi peal otsa.
9
.
kasut. viitamaks teat. hindele, millele keegi püsivamalt õpib
.
Püsis koolis kogu aeg neljade ja viite peal.
10
.
kõnek
kasut. viitamaks laadile, viisile, kuidas miski toimub v. on korraldatud
.
Laulis vale viisi peal. Jutt käis mitme keele peal. Me oleme temaga sina peal
'
räägime
omavahel „sina”
'
.
Raha on pangas isa nime peal. Koht on pooletera peal.
11
.
(piltlikes ja fraseoloogilistes väljendites)
.
Miski püsib, seisab ainult ausõna peal. Hinge, südame peal olema, kipitama. Ilma peal(gi). Kahe jalaga maa peal. (Hea) järje peal olema. Kaela peal olema, istuma, elama. Keel on vesti peal. Keele peal olema, kipitama, sügelema. Käima peal (olema). Oma käe peal elama, töötama. Kedagi käte peal kandma. Loorberite peal puhkama. Kellegi naha peal elama, liugu laskma. Midagi oma naha peal tunda saama. Asi on noatera peal. Kellegagi nugade peal olema. Kellegagi ühe pulga peal olema. Karjub nagu ratta peal. Kellelgi on silmad märja, vesise koha peal. Tuule peal elama, olema. End vee peal hoidma. Vee ja leiva peal istuma, olema.
II
.
‹
adv
›
1
.
pealpool, kõrgemal
;
pealispinnal
; ant. all.
Õlu on all, vaht on peal. Loikudel oli jääkirme peal. Jääl on paks lumikate peal. Piimal on koor peal. Magajal oli kaks tekki peal. Purgil on tsellofaanist kate peal. Pudelil on kork peal. Vankril, reel on suur koorem peal. Vastu tuli mootorratas, kaks meest peal. Jää on juba nii tugev, et kannab peal. Laev ei vajunud kohe põhja, sest puulaadung hoidis teda peal. Uuel hoonel ei ole veel katust peal. Ojal ei ole purret peal. Tal oli kampsun seljas ja mantel peal. Tassil on kirjad peal. Tünnil on raudvitsad peal. Ümbrikul on margid peal.
*
..kuni tuli nähtavale pere hobune, kõrge look peal ja saan järel..
A. H. Tammsaare
.
|
(üldisemalt, mitteotseselt)
.
Kempluses, vaidluses oli kord üks, kord teine peal.
*
Isa aga jäi alati selleks, kelle sõna peal püsis, kelle otsused ikka ellu viidi..
R. Kaugver
.
||
millegi kasvavaga kaetud
.
Uudismaal on oder peal. Osal krundist on, kasvab mets peal.
2
.
kõnek
kinnitab, fikseerib mingi olukorra, seisundi olemasolu
.
Mul on hirm, tüdimus peal. Sõidukil oli kõva kiirus, hoog peal. Töödega oli kogu aeg mahv, tamp peal. Talul on suured maksud, võlad peal. Koosolekul on kohe lõpp peal. Tema heal elul on ots peal. Tal käivad krambid, märatsemishood peal. Poistel hommikust saadik minekutuhin peal. Meestel on viinavõtmise neelud peal. Avaldusel on juba direktori resolutsioon peal.
*
On küll [tore tüdruk], aga minul pole naisevõtmise tuure peal.
H. Angervaks
.
Omaette tähendusega liitsõnad:
koha|peal
,
vahepeal