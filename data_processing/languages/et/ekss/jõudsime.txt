pime

‹
-da
2

›
1
.
‹
adj
›
valgusetu v. valgusvaene
;
vähese valgustusega v. valgustamata
.
a
.
(üldiselt)
.
Pimedal pilvisel ööl on kerge eksida. Öö oli pime ja õudne. Pikad pimedad õhtud. Oli augustiöö pimedaim aeg. Kardan pimedal ajal väljas käia. Ilm läks pimedaks. Pimeda ilmaga on nähtavus halb. Väljas on juba pime. Õues on päris, sootuks pime. Oli pilkaselt pime. On pime nagu kotis. Oli nii pime, et silm ei seletanud teerada. Vahepeal oli pimedaks läinud. Väljas kisub, muutub, lööb juba pimedaks. Iga minutiga läks pimedamaks.
|
piltl
.
See on minu elu pime pool.
b
.
(ruumide v. mingi muu konkreetse koha kohta)
.
Pime esik, koridor, köök. Õhtul istusime kaua pimedas toas. Mu tuba on üsna pime – suured puud on akna all. Toas oli juba täiesti pime. Tee tuba pimedaks
'
kata aken kinni v. kustuta tuli ära
'
.
Sees oli pime, sest aidal polnud aknaid. Valgustasime taskulambiga pimedaid nurki. Pime koobas, kuristik, org. Pime laas, kuusemets. Puude all oli üsna pime. Pime põõsaalune. Jalgrada, metsarada oli pime. Läksin lõkke äärest pimeda mere poole. Pimedate
'
halvasti nähtavate
'
kurvidega tee.
||
ilma kunstliku valgustuseta v. vähese valgustusega
.
Aknad on pimedad, pole vist kedagi kodus. Oli elektririke, tänavad olid pimedad. Oli pimenduskäsk ja majad kõik pimedad. Jõulupuu altari ees oli veel pime
'
süütamata küünaldega
'
.
Auto sõitis pimedate
'
poolvõimsusega põlevate
'
tuledega.
|
piltl
.
Pime
'
võisilmata
'
puder. Juustu kutsutakse „pimedaks”, kui tal on liiga vähe auke.
▷ Liitsõnad:
kott|pime
,
pilkas|pime
,
poolpime
.
2
.
‹
s
›
valguse puudumine v. selle vähesus, pimedus
;
ööpäeva valguseta aeg
.
Pilkane, suur, vana pime oli juba käes. Väljas valitses täielik pime. Pimeda hakul asusime teele. Tuisu ja pimedaga eksisime teelt. Me ei jõudnud enne pimedat kohale. Pime jõudis kätte. Tõusti juba pimedas. Tuld üles ei võetud, riietuti pimedas. Lapsed kartsid pimedas õue minna. Saarmas näeb pimedas väga hästi. Jäime pimeda peale, kätte
'
enne kui kohale
jõudsime
, valmis saime vm., läks pimedaks
'
.
Lapsed olid pimedani õues. Töötasime pimeda tulekuni. Pimedast pimedani
'
varahommikust hilisõhtuni
'
olime põllul. Tegime tööd varavalgest suure pimedani.
*
Tuli kustus pikkamisi. Näod kadusid pimedasse.
M. Sillaots
(
tlk
).
|
piltl
.
Ma ei tea veel täpselt, koban alles pimedas.
*
.. ma olen juba ammu tahtnud teile seda selgeks teha, kuidas teid pimedas ümber veetakse, aga ma ei ole seda julgenud.
J. Lintrop
.
▷ Liitsõnad:
hommiku|pime
,
õhtu|pime
,
ööpime
;
sügis|pime
,
talvepime
;
kott|pime
,
pilkas|pime
,
poolpime
.
3
.
‹
adj
›
mittenägev, nägemisvõimetu
.
Pime inimene, vanamees, kerjus. Laps sündis pimedana, on sündimisest saadik pime. Jäi gaasist pimedaks. Trahhoom võib pimedaks teha. Oma elu viimastel aastatel oli ta päris pime. Mees on peaaegu pime. Ta on ühest, mõlemast silmast pime. Tal löödi kakluses silm pimedaks. Ega ma pime ole, näen küll. Ta ei märganud midagi ümberringi, just nagu oleks ta pime ja kurt. Kassipojad olid veel pimedad. Saarma pimedad pojad saavad nägijaks 9.–10. päeval. Koobastes elab pimedaid kalu.
Pime kana leiab ka tera.
*
„Siis ta ikka päris pime ei ole?” küsis isa. – „Ei ole.. Aga Villu kõlbaks ehk pimedast peastki Kõrbojale peremeheks..”
A. H. Tammsaare
.
||
(ajutise mittenägemise v. puuduliku nägemisvõime kohta)
.
Valgusesähvatus võttis silmad pimedaks. Ere päikesevalgus lõi silmist pimedaks. Koopasse sisse astudes jäin esialgu pimedaks, alles pikapeale hakkasid silmad midagi seletama. Ta silmad olid pimedad pisaraist. Mul lõi hirmu pärast silmade ees pimedaks.
▷ Liitsõnad:
kae|pime
,
kana|pime
,
lume|pime
,
poolpime
.
4
.
‹
s
›
nägemisvõimetu inimene, mittenägija
.
Sündinud pime. Pimedate kiri, kool. Eesti Pimedate Ühing. Pime oli oma nägemise kaotanud sõjas. Pimedatel on hästi arenenud kompimismeel. Pime kompis kepiga teed. Talutasime pimeda üle tee.
Pime ei või pimedale teed juhatada.
▷ Liitsõnad:
pool|pime
,
purupime
;
kana|pime
,
värvipime
.
5
.
‹
adj
›
piltl
midagi v. kedagi mitte märkav, tähelepanematu
;
tegelikkuse suhtes taipamatu v. sellest mitte hooliv ja mitte väljategev
.
Oled sa pime, et ei märka, milline ta tegelikutl on! Armunud inimene on oma armsama vigade nägemiseks pime. Ta pole kunagi olnud pime ilule. Too isand on pime egoist. Ta on meelitustega, rahaga pimedaks tehtud, löödud. Mõisnikud hoolitsesid selle eest, et keiser oleks kurt ja pime talupoegade hädade suhtes.
Armastus on pime.
*
Kuidas võisin ma pimedaks jääda kõige selle ülekohtu vastu, mis ma kloostris, linnas ja maal nägin?
G. Helbemäe
.
6
.
‹
adj
›
piltl
vähearenenud, taipamatu, rumal
;
harimatu, mahajäänud
.
a
.
(inimeste kohta)
.
Poliitiliselt pime inimene. Pärismaalasi peeti pimedateks ja mõistmatuteks. Peaksin olema arust pime, kui su juttu usuksin. Olen eksituse tee peal käinud ja pime olnud. Selles asjas oled sa ikka veel päris pime. Pimedat ja harimata rahvast hirmutati maailmalõpuga. Pimedat massi on kerge petta, lollitada. Sa oled pime
'
tahtetu
'
tööriist nende käes. Otsustati pimedad paganad ristiusku pöörata.
*
Et lapsed, nagu Tõnu armastas öelda, mitte päris pimedatena ei kasvaks, pani ta nad Lõõnikule kooli.
A. Kalman
.
b
.
(seesuguse maakoha, kandi kohta)
.
Töötada tuli tal pimedas kolkakülas. Pimedamates maanurkades oli lahkusulistel rohkem edu. Ega meil polnud mõni pime nurk, tegutsesid ühistud ja seltsid.
*
..ära siit kehvast tarehütist, pimedast ja rumalast ümbrusest..
R. Sirge
.
c
.
(ajajärgu kohta)
.
Saabus pime keskaeg oma feodaalsuhetega. Pime orjaaeg. Pimedate aegade ebausk.
*
Lääne-Euroopa pimedatel sajanditel oli araabia maailm antiikkultuuri pelgupaik.
L. Meri
.
▷ Liitsõnad:
vaimupime
.
7
.
‹
adj
›
piltl
ohjeldamatu, pöörane, pidurdamatu
;
arutusse tegevusse tõukav
.
Meest valdas, haaras pime viha. Peksis hobust pimedas vihas. Ta on arutu, pimedat viha täis. Tormas vastasele pimedas raevus kallale. Pimedast hirmust haaratud loomad tormasid jõkke.
*
.. vihast pime, trummeldab nõrkade rusikatega teise laia rinda.
J. Rannap
.
||
arutu, mõistust mittearvestav
;
tunnetel, vaistul põhinev
.
Noored olid nii pimedad oma kires, et olid valmis kas või kuritööks. Pime instinkt. Pime armukadedus tegi ta pööraseks. Mind valdas pime hirm, pime trots. Pimeda emaarmastusega võib lapse ära rikkuda. Pime kiindumus ei märka teise puudusi. Pime fanatism. Pime kättemaksuiha kihutas neid tagant. Ma ei kavatse pimedas vaimustuses kõiki ta tegusid heaks kiita. Pime elutahe. Vaen ja viha teevad pimedaks.
*
Kuid sõjas pole tarvis pimedat vaprust, vaid arukust.
L. Metsar
(
tlk
).
8
.
‹
adj
›
piltl
ebakriitiline, kahtlusteta
;
alistuv, orjalik
.
Pime truudus, alandlikkus, käsutäitmine, kohusetunne. Ema pime usk oma poja andekusse. Pime usk üleloomulike jõudude olemasolusse. „Libahundi” Tiina on pimeda ebausu ohver. Suurte eeskujude pime matkimine. Autoriteetide pime kummardamine. Tundis ülemuste ees pimedat aukartust. Ei tohi kelleltki nõuda pimedat sõnakuulmist.
9
.
‹
adj
›
piltl
sünge, lootusetu, lohutu, raske
.
Ta elu oli rõõmutu ja pime. Tulevik tundus pime ja lootusetu. Pimedatel aegadel on rahvas tuge saanud usust. Hinges on pime mure.
*
Igaühe ajus pöörles pime, raske küsimus: miks on elus nii palju vaeva, viletsust, nälga?...
F. Tuglas
.
10
.
‹
adj
›
piltl
segane, ebamäärane, arusaamatu
;
kahtlane, ebaseaduslik
.
Selle firma tegevus on üks pime asi. Pimeda äriga võib vahele jääda. Turukaup on tihti pime ja kontrollimata. Kasutas ära kõik pimedad otsad. Räägitakse, et ta sai pistiseks suure summa pimedat
'
kahtlase päritoluga
'
raha.
11
.
‹
adj
›
piltl
täiesti ettenägematu, juhuslik, juhuslikult esinev v. toimiv
.
Mind päästis ainult pime juhus. Meie kohtumine oli pime juhus. Ei usu, et siin oleks tegemist ainuüksi pimeda juhusega. Pime õnn, et.. Mind aitas pime õnn: leidsin suurema summa raha.
*
Eks pime saatus oli tahtnud Jakobile Matise kivitee lõhkumise eest kätte maksta.
A. Beekman
.
12
.
‹
s
›
kõnek
(pahameelt väljendava kerge rahvaliku kirumissõnana, tihti seotud ehmatuse v. üllatusega:) pimevaim, hullvaim, pimeloom, põrguline
.
Mis sa, pime, ehmatad teisi inimesi! Mis te pimedad trügite! Kuhu nad pimedad nii ummisjalu tormavad? Mis sa, pime, nii kõvasti norskad! Pime, ehmatas mind päris ära oma jutuga! Mis see koer, pime, nii uluma peaks. Pea, pime, valutab.
*
Juba ma tulen, kannatage ometi natukene, pimedad!
V. Pant
. *
.. oleks nad [= kiisad] põrgulised natuke suuremad olema. Nad pimedad on ju pisikesed nagu i-pead.
O. Luts
.
||
(hrl. jahmatust, üllatust väljendavates hüüatustes)
.
Toho(o) pime, see on ju lausa uskumatu lugu! Tohoh pime, kui raske kott. Või teenisid tuhat kuus, toho pime! Oh sa pime, küll lõhuvad ukse taga! Oh sa pime, magasin sisse! Oi sa pime, mis nüüd saab!
13
.
‹
adj
›
kõnek
kiirustav, kiire, tuline
. *
Mul nüüd pime tegemine. Sead sööta, lehmad lüpsa – kõik nõuavad oma õigust..
E. Vaigur
. *
Ei me saanud mahti sõrmegi kõverdada, kui kult juba tulise jutiga meie kohal, aga ega ta meid pimeda valuga üldse märganudki..
M. Nurme
.
14
.
‹
adj
›
hrv
(värvuse kohta:) tume, must
. *
.. ja öökull huikas mäe kuuskedes, sünge laas nende all kohises raskelt ning pimedad pilved peitsid taevakaane.
F. Tuglas
(
tlk
).