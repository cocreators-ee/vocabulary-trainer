näitama

‹
näidata
48

›
1
.
kellelgi midagi (v. kedagi) näha võimaldama, näha v. vaadata laskma
;
vaatamiseks nähtavale asetama v. tooma, nähtaval pidama
.
Näita, las ma ka vaatan. Näitab oma oste, uut kleidiriiet. Tule siiapoole, näita ennast lähemalt. Ära kirja kellelegi näita. Näita, mis sul peos on. Värskele isale näidati ta vastsündinud tütart. Noored käivad pidudel teisi vaatamas ja ennast näitamas. Näitas teistele lambiga, laternaga tuld
'
valgustas
'
.
Näita lollile sõrme ja juba ta naerabki. Näitas, viibutas hoiatavalt, ähvardades näppu.
|
‹
impers.
›
Kogu päeva oli pilves, ainult korraks, pooleks tunniks näitas päikest.
||
(kontrollimiseks) esitama, ette näitama
.
Näitasin kontrolörile kuukaarti. Piiripunktis tuli passi, dokumente näidata. Õpilane peab oma õpilaspäevikut vanemaile näitama. Lapsed ei taha arstile kurku näidata.
||
(tutvustades)
.
Giid näitab turistidele linna, vabaõhumuuseumi. Näitab lapsele raamatuid, pilte. Näitas meile oma unikaalset margikogu. Sõidutas meid ringi ja näitas oma kodukanti. Isa viis tütre reisima, tahtis talle maailma näidata.
|
piltl
.
Näita rahakotti, küll siis remont tehtud saab. Peaks poisile vitsa näitama
'
vitsaga ähvardama; vitsu andma
'
.
Kändudele tuleb kirvest näidata
'
kirvega lõhkuda
'
.
Tera, nuga näitama
'
noaga ähvardama v. tapma
'
.
||
demonstreerima
.
Tsirkuses näidati koerte tantsu. Seda trikki olen sulle mitu korda näidanud. Nimetatud lavastust on näidatud paljudes linnades. Loodussõpradele näidati filme loomadest, lindudest. Videomakk on rikkis: mängib, aga ei näita (pilti). Sellest on korduvalt raadios räägitud, seda on telerist näidatud.
*
Ma näitan sulle, kuidas kõndis Vedro. Aga Julius Vaks kõndis nii ..
V. Panso
. *
Kraavipervel näitab kerahein esimesi tolmukaid.
H. Kiik
.
||
kellegi ärritamiseks teat. žesti tegema
.
Keelt, rusikat, trääsa, pikka nina, (paljast) tagumikku näitama.
2
.
millegi asukohta, suunda jne. osutama, viitama
.
Näitas käega kagu suunas, kagusse. Näitab peaga nõksates ukse poole. Näita kaardilt Gröönimaad, näita, kus asub Gröönimaa. Näita, kus pool on põhi, kus lõuna. Laps näitas näpuga kooki, mida tahtis. Näita, kes neist poistest on Ants. Tulen teile teed näitama, muidu eksite ära. Läksin näidatud suunas. Magnetnõel näitab põhja. Mis numbrit osuti näitab? Taevasse näitav torninõel.
*
Imelikud karvased elukad olid meie ümber kogunenud ja näitasid esimeste käppadega meie peale.
Juh. Liiv
.
||
(märku andes)
.
Näitas käega, et me edasi ei tuleks.
3
.
mingit mõõdetavat suurust (hrl. selle hetkväärtust) näiduna, lugemina väljendama
.
Kell näitab aega, tunde, minuteid, sekundeid. Kellaosutid näitavad pool kaksteist, südaööd. Mis, kui palju sinu kell näitab? Kalender näitas 12. detsembrit 1983. Kraadiklaas näitas 15 kraadi alla nulli. Nii külm, et termomeeter ei näita enam. Kaalud ei näidanud õigesti. Kui palju elektriarvesti näitab? Mis baromeeter näitab? Taksomeeter näitas 95 krooni. Mängu lõpul näitas tabloo 97:77. Graafik näitab toodangu kiiret kasvu.
4
.
selgeks, arusaadavaks tegema
.
a
.
(konkreetselt)
.
Näita, kuidas seda sõlme tehakse. Kalamees näitas kätega, kui suure kala ta oli püüdnud. Näitab, missugusest nupust mootorit käivitatakse. Näita koht, kuhu ma võtme peidan.
*
Ta näitas, kuidas Poolamaal kakluses löödud, otse alt lõua ..
M. Metsanurk
.
b
.
(kirjutises, kirjandusteoses)
. *
Ta [= Vilde] näitab, kuidas eeskätt kehvikut autuses süüdistatakse ..
F. Tuglas
.
c
.
(tõendades, tõestades)
.
Uurimused, arheoloogilised leiud, katsed, mõõtmised, arvutused näitavad, et .. Nagu kogemused näitavad, ei saa teda usaldada. Kõik see näitab, et tal oli õigus. Talle tuleb näidata, et ta eksib. Eks aeg, elu, tulevik näitab, mis neist saab.
*
Kui sul õigus on, siis näita seda sõnadega, ära mölla oma jõuetus vihas.
J. Lintrop
.
5
.
välja paista laskma, ilmutama
.
Näita, mis sa võid, suudad, oskad. Näitab, milleks ta võimeline on. End (kõige) paremast, halvemast küljest näitama. Talle meeldib teistele oma jõudu näidata. Rõiva pikilõiked näitavad keha saledamana. Näitab töös eeskuju, leidlikkust, osavust, huvi asja vastu. On näidanud end hea organisaatorina, ikka tasakaalukana. Häbeneb oma rõõmu, muret võõrastele näidata. Kellegi vastu usaldust, abivalmidust näitama. Püüab oma võimu, tähtsust näidata. Näitab iseloomu, selgroogu
'
kangust, oma tahet
'
, klassi
'
kõrget taset milleski
'
.
Põllu nägu näitab põllumehe tegu.
*
.. pruune kingi, mille pealisnahk näitas juba kulumise tunnuseid.
M. Saareots
.
||
(dokumendis) fikseerima, ära märkima
.
Igal toimikul näidatakse selle alustamise ja lõpetamise aeg. Tehtud oli tegelikult vähem kui aruannetes näidatud. Ta pole ankeedis kõiki oma töökohti näidanud.
6
.
kõnek
(ähvardades:) õpetust andma
.
(Küll) ma sulle näitan, või haugub vastu! Ma teile, üleannetutele, näitan, nii et mäletate! Küll eit talle kodus näitab, kuidas Luukas õlut teeb!
*
„Sina, sitavares, ajad minu loomad ära? Küll ma sulle näitan, kuidas loomi aetakse,” ..
A. H. Tammsaare
.
7
.
van
näima, paistma
.
Ei ole nii uteke kui näost näitab.
*
Nagu mõni tohter näitab ta olevat ..
J. V. Jannsen
. *
Alguses näitab see nägu vana, inetu, hall ..
Juh. Liiv
. *
Tahvli juurde minek ei näidanud talle sugugi meeldivat.
O. Luts
.