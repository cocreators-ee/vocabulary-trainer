noor

‹
-e, -t
34

›
1
.
‹
adj
›
suhteliselt alles lühikese eaga, suhteliselt lühikest aega eksisteerinud
.
a
.
(inimese kohta:) suhteliselt lühikest aega elanud, mitte veel elatanud
;
alles lühikest aega teat. alal tegutsenud, teat. seisundis olnud
.
Noored inimesed, poisid, mehed, tüdrukud, naised. Olin siis veel õige, päris noor. Noor seitsmeteistkümneaastane neiu. Meie jääme vanaks, noor põlvkond kasvab peale. Küll on inimene noorena, noorest peast rumal. Keegi ei jää igavesti nooreks. Tal on noored vanemad. Väga noor vanaema, vaevalt neljakümnene. Sa oled minust aasta noorem. Jaan on meist kõige noorem, ta oli meie klassis noorim. Noor õpetaja, esimest aastat tööl. Noore näitleja esimene peaosa. Noor abielumees, alles kuu aega tagasi võttis naise. Karl Burman noorem
'
juunior
'
.
Noores eas õpitud amet. Noorem ja keskmine kooli-iga. Noores põlves olime kõvad laulumehed. Inimene on seni noor, kuni ta süda, hing on noor. Vana mees, aga nii noore näoga. Vaata sina, sul noored terased silmad. Las tema jookseb, tal noor kerge jalg. Noor veri mängib, vemmeldab.
*
Kas sellest veel küllalt ei ole, kui ma oma noore elu siia [tallu] matan?!
T. Lehtmets
.
b
.
(looma kohta)
.
Noored kuked proovivad juba laulda. Noor koer tahab mängida, hullata. Mehel on rammu nagu noorel karul. Müüa noor lüpsmatulev lehm.
c
.
(taimede jms. kohta)
.
Noored viljapuud, marjapõõsad. Noor mets, männik, kaasik. Noortest käbidest punetav kuuselatv. Pähklid on korjamiseks alles liiga noored. Hiirekõrvul või noores lehes kased. Männi noored võrsed. Maikuu noor haljus, rohelus. Lehmad lasti noore rohu peale.
d
.
(alkohoolse joogi kohta:) värske v. laagerdamata
.
Noor õlu.
*
See vein on küll pisut noor. Aga vanemad aastakäigud on keldrisse müüritud.
H. Raudsepp
.
e
.
(loodusobjektide, -vormide, -nähtuste kohta:) suhteliselt hiljuti tekkinud
;
uus, värske
;
(aasta-aja, ööpäeva mingi järgu, aga ka muude loodusnähtuste jms. kohta:) varane, algav, puhkev, kujunemisjärgus olev
.
Noor kurdmäestik. Nooremad ja vanemad ladestud, ladejärgud, ladestikud. Nooremad kivisöekihid. Muhu on noor saar. Galaktika nooremad tähed. Kas praegu on noor või vana kuu? Sügisel noore jää aegu. Jänese jäljed noorel lumel. Asusime juba hommikul noore valgega teele. Noore koidu õrn puna. Pühapäeval võis põõnata noore lõunani. Kevadest sai noor suvi. Atlandilt saabub meile noor tsüklon. Öösel tõusis tuul, hommikul oli juba noor torm.
*
Oli juba noor öö ja ma ei teadnud, kuhupoole minna.
O. Tooming
. *
Kui kohale jõudsime, oli Viireküla poe juures noor laat.
H. Sergo
.
f
.
(objektide, rajatiste, institutsioonide, tegevusalade, millegi ajaliste järkude jms. kohta)
.
Noor linn, spordibaas, haljasala, park. Noored Aafrika riigid. Noored instituudid, uurimiskeskused. Raadioastronoomia on noor teadus. Vanem, keskmine ja noorem kiviaeg.
*
Peatee pole lai autopromenaad, nagu neid kohtab noorematel kalmistutel ..
V. Lattik
.
▷ Liitsõnad:
igi|noor
,
puru|noor
,
tuli|noor
,
verinoor
.
2
.
‹
s
› ‹
hrl. pl.
›
noor inimene
;
nooruk
.
Noorte ja vanade vahekord. Lapsed ja noored. Puberteediealised, murde-eas noored. Õppivad, töötavad noored. Kesk-, kõrgharidusega noored. Noortel on omad harrastused, huvid. Noorte maailmameistrivõistlused jäähokis. Küla noored tulid kiigele kokku. Vanad vaatasid noorte lusti pealt.
Parem vana habeme all kui noore piitsa all.
Noorel nugise, vanal varese silmad.
▷ Liitsõnad:
kooli|noor
,
küla|noor
,
linna|noor
,
maa|noor
,
töölisnoor
.