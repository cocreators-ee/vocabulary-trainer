käima

‹
käia
imperf
käisin, käis
40

›
1
.
astudes, kõndides, sammudes liikuma
.; ant. jooksma.
a
.
(eeskätt liikumisviisi v. -võimet silmas pidades)
.
Jala, jalgsi käima. Lapsi tuli käies ja joostes. Vehib, vantsib käia. Varvastel, kikivarvul käima. Käib kergel sammul, nõtkelt, hiilivalt. Haige käib omal jalal. Ta käib kepi najal, kepiga, karkudega, proteesiga. Hoiab käies paremat jalga. Taktis, ühte jalga, sammu käima. Minu järel käies – marss! Ära nii kiiresti käi! Küürus, kühmas, lookas käima. Soe, käi või särgiväel. Ta oli nii nälginud, otsa lõppenud, et ei jõudnud käiagi. Laps õpib käima. Ta ei saa käia, jalg on haige. Poiss oskas kätel käia. Hobune käib sammu.
*
Siledal jääl käivad nad [= pingviinid] püsti nagu inimesed.
J. Smuul
.
b
.
(muudel juhtudel)
.
Teed käima. Ema käib köögi ja toa vahet. Käib mööda tuba edasi-tagasi. Mees käis koorma kõrval, natuke maad meie ees. Käisime tükk aega kõrvuti. Poisid armastasid salgas käia. Keegi käis uksest. Käib jalad rakku. Jälgib aknast mööda käivaid inimesi. Tükk maad on juba käidud. Käib nagu kass ümber palava pudru. Koer käib peremehe kannul. Sälg ei ole veel vankri ees käinud.
2
.
kuhugi minema ja sealt tagasi tulema (pole alati seotud kõndimisega, jalgsi astumisega)
.
Külas, võõrsil käima. Ta käis möödunud nädalal kodus, maal, onu pool. Isa käis tihti linnas. Poes, turul, laadal käima. Marjul, seenel, kalal, jahil, õngel, tulusel käima. Arsti juures, arstide vahet, ravil, polikliinikus, rätsepa, kingsepa juures käima. Isa käis veskil tangu tegemas. Teatris, kinos, kontserdil, tsirkuses, peol, kirikus, kiigel käima. Pole mitu aastat armulaual käinud. Käis jaamas isal vastas. Laupäevaõhtul käidi saunas. Ehal, naistes, kosjas käima. Haiget vaatamas käima. Siin on vargad käinud. Sind käidi küsimas, taga otsimas. Mardilaupäeva õhtul käidi (mardi)sandiks. Kas käite sageli kohvikus? Käis hobusega sepal. Tüdrukul käisid mitmed kosilased. Ma ei ole seal, siin käinud. Kellegi jutul, palvel käima. Käisin ujumas, jalutamas, päikest võtmas. Kus sa lõunal, söömas käid? Ta käib seltsi koosolekutel, kooris laulmas. Pulmas, katsikul, sünnipäeval, matustel käima. Ta käis naabritel abiks. Haige ei käi toast väljas. Ma käisin teda saatmas. Tüdruk käinud salaja noormehega kohtumas. Kus te eile käisite? Käisime puhkuse ajal Ungaris. Suvel käis palju külalisi, turiste. Käin iga õhtu vannis. Asjal, poti peal, väljas käima. Vallavaene käis külakorda. Mees käis vargil. Vanaisa on käinud Türgi sõjas. Käisime paadiga sõitmas. Kalurid käisid merel. Aeg-ajalt käivad etendusi andmas külalisteatrid. Sadamas käib sageli välismaa(de) laevu. Kari käib sügisel heinamaadel. Kass on linnupesa kallal käinud. Surnute hingi arvati kodus käivat.
||
(töötamise, õpingutega seoses jne.)
.
Koolis, ülikoolis käima. Tütar käib tal juba viiendas klassis. Tööl, karjas käima. Vanasti käidi mõisas teol, viinavooris. Käisin kursustel, komandeeringus. Kas sa sõjaväes, kroonus oled juba käinud? Lapsed käivad lähedases lasteaias.
||
‹
ma
-infinitiivis ka
›
külastama, koduseid vaatama
.
Lapsed tulid pühadeks koju käima. Sõdur lasti kaheks nädalaks koju käima. Kas sa oled nüüd päriselt kodus või tulid ainult käima?
*
„Ah, noorperemees ka kodumail käimas,” naeris ta sõbralikult.
O. Tooming
.
3
.
‹
hrl. imperatiivis
›
kõnek
minema, kasima
.
Käi tee pealt eest! Käi minema! Käige magama!
*
Ja nüüd käi tööle! Mikumärdil villast ei venitata!
H. Raudsepp
. *
Nüüd käite tagasi Laanekurru. Teid ma kaasa ei võta.
K. A. Hindrey
.
||
(vandevormelites nördimuse, tugeva pahameele vms. väljendamiseks millessegi eitava suhtumise korral)
.
Käi(gu) seenele, potilaadale, põrgu, kuu peale. Käi(gu) kuradile, kus kurat, mina ei tea kogu asjast midagi.
4
.
(teat. moel riietatud olemise, teat. riietuse kandmise kohta)
.
Ta käib korralikult, kallilt, lihtsalt, näruselt riides. Poiss käis kulunud pintsakus. Ta käib ilma kübarata, paljapäi. Mulle meeldib hästi riides käia. Tüdruk käis nõelutud kleidiga. Loodusrahvad käisid alasti.
5
.
liikuma (mitte kõndimise kohta)
.
Kiik käib kõrgele. Süstik käib edasi-tagasi. Kellapendel käib kindlas taktis. Sööjate lusikad käisid kausi ja suu vahet. Vasar käis üles-alla. Luud käib laias kaares. Pilved käivad madalalt. Päike hakkab kõrgemalt käima. Sooled käivad kubemes
'
(kellelgi) on song
'
.
Käsi käis hellalt üle lapse juuste. Tal käis hea kaart
(
kaardimängus
).
Joobnu keel käis kangelt. Olen nii väsinud, et jalad käivad risti all. Mudisin sõrmi, et veri jälle käima hakkaks. Hobuste jalad käisid kui kedervarred. Linavästriku saba käis üles-alla.
*
".. Magusad söögilõhnad käivad üle küla,” seletas Simm.
H. Laipaik
.
||
(kiire töötamise puhul)
.
Käed käivad kärmesti. Sukavardad, näpud käivad vilkalt. Laskis kirvel, rehal, nõelal käia.
||
sõitma, kurseerima
;
regulaarselt liikuma
.
Tallinna ja Tapa vahel käib palju ronge. Tuisu tõttu eile hommikul bussid ei käinud. Tallinnast Frankfurti käib lennuk. Laev käib plaani järgi üle päeva. On hilja, trammid ei käi enam. Kirjad käisid Tartu ja Viljandi vahet. Post käib aeglaselt.
||
(ukse, värava vms. avanemise ja sulgumise kohta)
.
Jalgvärav käis ja siis oli kuulda kaugenevaid samme. Uks käis ja lävele ilmus võõras mees. Uks ei käi hästi. Aken, sahtel käib raskelt.
||
puhuma (tuule kohta)
.
Kevad oli külm, tuuled käisid põhjast ja idast. Käisid esimesed tormihood.
*
Juba kase ladvalt lehed langvad, / kõle tuul käib üle kesamaa..
L. Koidula
.
||
lainena, lainetusena liikuma
;
lainetama
.
Lained käivad kõrgelt, madalalt. Vesi käib üle paadi, parda.
*
Torm tuli. Peipsi kees ja käis.
J. Sütiste
.
||
paiskuma, lendama
;
hoovama
.
Sädemed käisid vastu taevast. Tulesammas, leek käis kõrgele. Pori ja vesi käib jooksmisel üle pea. Säuhti! käis kopsikutäis külma vett talle kaela. Šampanjapudeli kork käis vastu lage. Kuum leitsak käis vastu nägu.
*
Viina ja õlle lõhn käis tal suust ning ninast.
E. Vilde
.
||
kukkuma
.
Andis sellise hoobi, et teine käis pikali, uperkuuti, istuli, ninali. Käis plartsti! ülepeakaela vette. Poiss käis koos tooliga põrandale.
||
hooga millegi pihta minema (hrl. löögi kohta)
.
Sõnade kinnituseks käis rusikahoop vastu lauda, vastasele otse pähe. Laks! käib käsi vastu kõrva. Piits käis siuh! ja piits käis säuh! Mats! käib hoop vastu turja.
*
„Tolvan!” käis laks soldatile vastu põske.
R. Sirge
.
||
järsku läbistama (tunde, aistingu, mõtte v. selle välise ilmingu kohta)
.
Aeg-ajalt käivad valuhood. Haigel hakkasid krambid käima. Külmavärinad, kuumad hood käivad üle keha. Hirmujudin käib üle ihu, läbi keha. Kerge puna, naeruvine käis korraks üle näo. „Aga kui ma ei suuda!” käis mõte läbi pea. Haigutused käivad.
*
Marial käis magus valu läbi südame, kui ta don Alfredot nägi..
L. Promet
.
||
liikvel olema, ringi liikuma, levima
.
Tema kohta käisid mitmesugused jutud. Käivad visad kuuldused, et.. Käib kumu, kõlakas, et ta olevat surnud. Uudis käis suust suhu.
*
Ta rääkis sellest oma tuttavatele edasi ja niiviisi läkski kuulujutt käima.
E. Raud
.
||
ühe valdusest, kasutusest teise valdusse, kasutusse minema
.
Õllekann, raamat, lendleht käib käest kätte. Raamat käis tunni ajal pingist pinki. Mõis käis korduvalt käest kätte.
*
Klaas käis suu pealt suu peale ja jutt hakkas ladusamalt jooksma.
O. Tooming
.
||
tellituna korrapäraselt saabuma
.
Talle käib kolm ajalehte ja mitu ajakirja. Kas sul „Eesti Loodus” käib?
||
piltl
kulgema, liikuma
;
arenema
.
Loodus, elu käib oma rada. Sõda ja viletsus käivad käsikäes. Sõja kannul käisid nälg ja katk. Tema teed ja ettevõtmised käivad laialt. Õnnetused käivad ikka mööda inimesi. Needus käis nende kannul. Sõda käis kaks korda üle maa. Armastus käib kõhu kaudu. Tema mõtted käisid teisi radu.
Aegamööda asjad käivad.
6
.
töötama, talitlema
.
a
.
(masinate, seadmete vms. kohta)
.
Mootor, masin ei lähe käima. Ei saa masinat käima. Pani, lõi tsikli, propelleri, masina, mootori käima. Mootor prahvatas, kargas käima. Laskis, pani veski käima. Kell käib täpselt. Kell loksus, täksis käia. Käib nagu kellavärk. Magnetofon käib. Loosirattad pandi käima. Elektriga käiv marjapress.
Raha paneb rattad käima.
b
.
‹
muudel juhtudel, hrl.
ma
-infinitiivis
›
tegutsema, toimima
.
Ettevõtet, töökoda, restorani, kohvikut, kõrtsi käima panema. Elektrijaam peab aasta lõpuks käima minema. Oli tegemist, enne kui ajakirja käima saime. Sõjasügisel ei saadud koole õigel ajal käima.
*
Ma räägin härra Kihule – temal on suured ärid käimas.
M. Metsanurk
. *
Ma panen vahepeal kohvivee käima [= tulele]...
L. Metsar
.
7
.
toimuma
.
Töö käib hommikust õhtuni. Streik käib juba teist nädalat. Käis sõda, lahing, tulevahetus, võitlus elu ja surma peale. Käis äge kaklus. Lauas käis elav vestlus, üsna tavaline jutt. Vaidlus käib uue romaani ümber. Laupäeviti käis pesemine ja puhastamine. Kõrvaltoas käib mürgel ja möll. Käib igavene kauplemine ja tingimine. Läbirääkimised on käimas. Saalis käib koosolek. Siin on midagi kahtlast käimas. Linnas käisid vahistamised. Mis pidu teil siin käimas on? Kultuurimajas käib tants. Kinos käis esimene seanss. Käimas on ettevalmistused pulmadeks. Saalis käib näidendi proov. Maal käib sügiskünd, kibe ehitamine. Juurdlus käib edasi. Meil käib remont. Tartus on käimas korvpalliturniir. Ajakirja veergudel käis äge diskussioon. Kuidas see mäng käib? Ta rääkis, kuidas elu laagris käib. Sinu käes käib see lihtsalt. Ah nii see teil siis käibki. Kõik käib kindlate reeglite järgi. Õppetöö koolides käib emakeeles. Töö käis käsitsi, masinatega, täie hooga. Jutt käis mõistu, mitmes keeles. Vestlus käis sõbralikus toonis. Kella ei olnud, ajaarvamine käis umbkaudu. Nõnda on see käinud põlvest põlve.
8
.
käiku sooritama
.
a
.
(males, kabes)
.
Etturiga, lipuga, kuningaga käima. Valge käis e2 – e4. Must oda käib f7. Valge, musta kord on käia. Tamm käis mööda diagonaali.
b
.
(kaardimängus)
.
Ta käis ruutut, trumpi, kolm korda järjest ristimasti. Käib ässaga, kümnega, emandaga.
9
.
kurameerima, kurameerivalt kellegagi sõbrustama
.
Käis kogu üliõpilaspõlve ühe blondi tütarlapsega. Liikusid jutud, et Ivar käivat Edaga. Ema ei lubanud, et tütar poistega käib. Nad käisid enne abiellumist mitu aastat. Sa ehk ei tahagi abielluda, tahad niisama käia.
10
.
kulgema, suunduma, ulatuma
.
Tee käis vinka-vonka. Talveteed käivad silmalt üle soode ja rabade linna. Oja käis loogeldes ja kaareldes läbi heinamaa. Voored käivad loodest kagusse. Ühest seinast teise käisid tahmunud parred. Ka üksikusse metsatallu käib elektriliin. Piir käinud vanasti tükk maad lõuna poolt. Üle jõe käib rippsild. Mööda rästiku selga käib siksakiline joon. Üle selja käis sinine vorp.
*
Alustassi veert mööda käib kannikeste pärg ja ääre ümber käib kuldne vööt..
K. A. Hindrey
.
11
.
kõlbama, (tarvitamis)kõlblik olema, sobima
;
vastu pidama
.
Käib kah! Pole uut vaja osta, vana käib veel mõne aja. Need saapad käivad selle talve veel. Esialgu käib see töö, tuba küll, eks pärastpoole või paremat otsida. Kui kohvi ei ole, käib tee ka. Kui paremat paberit pole, käib ka see asja ette
'
kõlbab kuidagi ka
'
.
*
Passi peal on Eduard Hallik, aga töö juures käib Eedi küll.
H. Lumet
.
||
midagi v. kedagi edukalt asendama, millegi, kellegi ülesannetega toime tulema
.
Rulli keeratud kampsun käib tal padja ette. Tuhatoosi eest käib mõranenud taldrik.
*
Uus radist aga käis täie eest ja tundis asja.
H. Sergo
. *
Ma tundsin end müügileti taga mehe ette käivat..
H. Raudsepp
.
12
.
käärima (hrl. õlle kohta)
.
Õlu käib, hakkas käima.
*
.. veel hilja öösel kuuleb Lea läbi oma neitsiune, kuis surutis tõrres käib ja viin sorinal astjasse jookseb.
F. Tuglas
.
13
.
(kahjustavalt) mõjuma
;
(kahjustavat) mõju avaldama
.
See töö käib tervisele, närvidele, närvide peale. Terav valgus käib silmadele, silmade peale. Kitsad kingad käivad varvaste peale. See müra käib kõrvadele.
*
Selle adraga ei tahtnud sulanegi künda, sest see käivat käte peale kui kurivaim.
M. Mõtslane
.
14
.
kellegagi, millegagi seotud olema, kedagi, midagi puudutama
;
maksev olema, kehtima
.
See korraldus meie kohta ei käi. Kelle kohta see märkus käib? Ta ei eitanud tema kohta käivaid kuuldusi. See nimetus käib eeskätt nooruki kohta. Teema kohta käiv kirjandus on hoolikalt läbi töötatud.
*
Iga tasane sosin ja naeruturtsatus näis käivat tema pihta.
V. Gross
. *
Ketserite kohta käib seadus, et nad avalikult põletatakse.
A. Hint
.
15
.
kuuluma
.
a
.
(millegi juurde, hulka, sisse, alla)
.
Aunimetuse juurde käis veel preemia. See käib tema ametikohustuste hulka. See käib seaduse, paragrahvi alla. Tema aastakäik ei käi enam mobilisatsiooni alla.
*
Taari vald oli kroonu oma ja käis vanasti Uuemõisa alla.
E. Särgava
.
b
.
mingiks otstarbeks sobima v. ette nähtud olema
.
Moosipurkide peale käib tsellofaanpaber. Kuhu see mutter, kruvi käib? Niisuguse kübara juurde käib sulg.
*
Liiati arvas onu Juhan teadvat, et kalasupi juurde käib ilmtingimata valge viin..
H. Väli
. *
Harilikku filmilinti, mis fotoaparaadis käib, teadsid kõik.
H. Pukk
.
16
.
kõlama
.
a
.
kuuldav olema, kostma
.
Tema bassihääl käib üle koori. Elaguhüüded, heakskiiduhüüded käivad üle saali. „Tuld!” käis käsklus. Jutt käis valjult. Vanatädil käis iga asja peale „oh issand!”. Läbi oru käis sarvehüüd. Käis väike sulps. Käisid mõned paugud. Käis ilmatu kõmakas, kärgatus, raksatus, praks, hele plaks. Eemal käis paar tumedat mütsatust, tasane naksatus. Sammud käisid matsudes. Käis vabrikuvile, märgukell.
*
Ikka veel õites käib sumin...
P. Haavaoks
.
b
.
sõnastatud olema
.
See laul käis umbes sedamoodi. Sõna-sõnalt käis ütlus nii. Ei mäleta enam, kuidas see salm täpselt käis.
17
.
ajaliselt edenema teat. ajalõigu sees
.
Käivad mängu viimased minutid. Suurem poiss oli viieaastane; väiksem käis kolmandat. Ta on kaheksateist täis ning käib üheksateistkümnendat. Taat käib üheksandat aastakümmet. Suvi käis esimest nädalat.
*
Kell käib keskhommikut..
H. Kiik
. *
Noh, Mirdi, millal sa siis lüpsma tuled? Õhviti käid esimest poega.
M. Nurme
.
18
.
(ihade, himude, tahtmiste jms. intensiivse esinemise kohta)
.
Poisil käivad neelud õunte järele. Tüdruku himu käis ehete järele. Ei, sinnapoole ta iha ei käinud.
*
Sest vähema kui professoriameti järele ei käinud Karli plaanid.
P. Viiding
.
19
.
teat. viisil suletav olema
.
Uks käib lukku, haaki, konksu, riivi. Mantel käis eest haakidega kinni.
20
.
van
mingis suunas asetsema
. *
Opman Rosenbergil oli .. kaks ruumikat tuba elukorteriks, mille aknad osalt õue, osalt aia poole käisid.
E. Vilde
. *
Ta [= tuba] oli õhtu pool küljes ja aknad käisid rohuaeda.
J. Mändmets
.
21
.
olema
.
See käib minu põhimõtete, vaadete vastu. See töö käib mul üle jõu, üle mõistuse.
*
Väga tore värv: miski ei käi üle kastanpruuni.
G. Meri
(
tlk
).
22
.
kõnek
toimima, talitama
.
Ta käiski selle soovituse järgi. Tuleb põhikirja järgi käia. Ma katsusin isa õpetust mööda käia.
*
.. küünlapäevasel peakoosolekul käisime oma vana põhikirja ja määruste järgi..
A. Hint
.