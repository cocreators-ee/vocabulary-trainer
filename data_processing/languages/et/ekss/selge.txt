selge

‹
1

› ‹
adj

›
1
.
hästi loetav, nähtav, kuuldav v. haistmisega tajutav
.
Ilus selge käekiri, allkiri. Kirjutab suurte selgete tähtedega. Hästi selge foto. Liivasse on jäänud selged jalajäljed. Kännult võis lugeda selgeid aastarõngaid. Keerab binokli selgemaks. Teadustajalt nõutakse selget diktsiooni. Laulab selge ja puhta häälega. Kostis selge kellahelin. Jagas vaikseid, kuid selgeid korraldusi. Kasukas levitab selget koirohu lõhna.
2
.
kindel, vaieldamatu, mitteebamäärane, ilmne
.
Neil on selge edu, paremus, ülekaal. Selged haigustunnused. Luuvalu on selge märk, et läheb sajule. Ütleb selge sõnaga
'
keerutamata
'
, mida ta asjast arvab.
Tulin siia selge kavatsusega leida endale töökoht. Päikesekiirguse ja nahavähi vahel on täheldatud selget seost. Plaan hakkas võtma järjest selgemaid piirjooni. Hädaohust annab selget tunnistust järgmine asjaolu. Tuleb teha selget vahet autori ja minategelase vahel. Nüüd on meie vahekorrad, suhted, sotid täiesti selged. Ei julge selget seisukohta võtta. Silme ees seisis selge siht. Selge ülesehitusega teos. Ületas selges võiduseisus mõtlemisaja. Isa häälest kostis selge rahulolematus. Mine tee selgeks, kes on kes. Nüüd on juba selge, et me õhtuks pärale ei jõua. Algusest peale oli selge, et see asi hästi lõppeda ei saa. Peagi sai selgeks, mis saatus meid siin ootaks. Nüüd on enam kui selge, selgem kui selge, selgemast selgem, et viivitada ei tohi. Sõda pidi varsti lõppema, see oli selge. Tema käeliigutus oli selge ning ilmekas. Võõra päritolust ei olnud midagi selgemat teada. Pole veel päris selge, kummal on õigus. Üks mis selge, üks oli selge: nii ei või see kauem kesta. Ükskõik, kuidas otsustatakse, aga olgu üks selge sott.
*
Tiina aga ei teadnud veel, kas neist saab siia majja tänavuseks suvitajaid. See tuli küsida selgeks..
P. Krusten
.
▷ Liitsõnad:
ilm|selge
,
päevselge
.
3
.
arusaadav, mõistetav
.
Seaduste keel peab olema üheselt selge. Professori loengud on selged ja süsteemipärased. Mehe kavatsus oli kõigile selge. Kas sul on selge, mis sul teha tuleb? Tegin näo, nagu oleks mul kõik selge. Kogu asi oli korrapealt selge. Nende sõnade mõte peaks juhmilegi selge olema. On iseenesest, pikematagi, seletamatagi selge, et.. See oli väga selge unenägu. Kõik segane sai selgeks. Püüdsin talle selgeks teha, et ta eksib. Püüab teistele märkide abil midagi selgeks teha. Kõigepealt pead ise selgeks mõtlema, kas see amet sulle sobib. Jutud tuleks kiiresti selgeks rääkida. Küsimus vaieldi selgeks. Sa ei taha minna, selge see. Homme kell kaks siinsamas, selge? Ah nii on lood, selge! Ära kedagi võõrast sisse lase! – Selge.
||
(millegi oskamise, kätteõppimise kohta)
.
Tal on töö, amet selge. Kas poisil on tähed, lugemine juba selge? Õppetükid ei ole veel päris, täiesti selged. Inglise, soome keel on tal selge. Õppis suvel ujumise, rattasõidu selgeks. Laulupeolaulud on selgeks õpitud. Näidend olgu pühadeks selge. Võõrsil tuleb sealne keel selgeks õppida. Küll ma õpetan sulle tantsimise selgeks. Linnupojad on lendamise selgeks saanud.
Kui sõna selge, siis joru julge.
*
Suurt muret tal aga ei ole.., sest talu talitus on Minnal juba selge kui viis sõrme.
M. Raud
.
||
kõnek
(milleski arusaamisele jõudmise v. ülevaate omandamise kohta)
.
Reisikaaslastest on mul nüüd selge pilt. Selge pilt, kuidas asi ajalehte jõudis: Koger lobises reporterile liiga palju. Elmari jutust sai pilt lõpuks selgeks. Tema jutust ei saanud küll selget sotti, selget otsa kätte.
*
.. ta ei saanud siis tema sonimise sõnadest ka midagi kindlamat, selgemat otsa.
J. Järv
.
▷ Liitsõnad:
ilm|selge
,
päevselge
;
sõna|selge
,
vormiselge
.
4
.
klaar, puhas, millestki segamata
.
a
.
(vedeliku kohta:) läbipaistev
; ant. sogane, hägune.
Selge jõgi, järv, allikas. Allikavesi on kristalselt selge. Kaevus on selge puhas vesi. Läbi selge vee paistab ojakese liivane põhi. Selged kastetilgad sädelesid lehtedel. Hea leem, puljong peab olema selge. Lasknud kohvil tõmmata, valas ta selge vedeliku tassidesse. Kask annab selget, läbipaistvat mahla.
Mida selgem vesi, seda segasem põhi.
Millal savine vesi selgeks saab.
b
.
(ilma kohta:) pilvitu v. sombuta
.
Hommikune selge taevas ennustas head ilma. Taevas oli täiesti selge, mitte pilveraasugi. Taevas tõmbub juba selgemaks. Selge päikeseline ilm. Ilm oli selge ja külm. Haruldaselt selge hommik, suveõhtu. Selged kuuvalged ööd. Sügisel juhtub harva selgeid päevi. Õhtu eel läks selgemaks. Hommikune vines päike on nüüd selgeks läinud. Kevadine selge õhk. Käsk tabas teda nagu välk selgest taevast
'
väga ootamatult
'
.
*
.. kui jõulud lumega lähenesid, kui tuli jaanuar oma selgete külmadega..
R. Kolk
.
c
.
särav, hele, kirgas
.
Aknaklaasid nühiti märja ajalehega selgeks. Selge peegel, kristall. Lapse suured selged silmad. Selgeid silmi on ähmastanud raev, palavikuudu. Mehe murelik nägu lööb, tõmbub selgemaks
'
rõõmsamaks
'
.
*
.. suviõunad kirikumõisa aias helendasid läbipaistvatena ja selgetena..
M. Pedajas
(
tlk
).
d
.
korralik, laitmatu, täiuslik, ehtne
.
Ilusa selge kõlaga klaver. Selged riimid. Ornamendi selged proportsioonid. See on ju selges saksa keeles! Kas sa ei saa selgest maakeelest aru?
*
Kui me midagi saatuselt palume, siis kõigepealt seda, et ta hoiaks selgena meie tõetundmise.
F. Tuglas
.
▷ Liitsõnad:
hõbe|selge
,
klaas|selge
,
kristall|selge
,
pisar|selge
,
vesiselge
.
5
.
läbinisti ühest ainest, ilma mingi lisata
.
Ehted on selgest kullast ja hõbedast. Puusärk oli raske: selge tammepuu. Vasikas kasvab üles selge piima peal. Vitsutab süüa selget pekki. Terve kotitäis selget püülijahu. Selgest siidist rätik.
*
Et mägi selgest liivast koos seisis, langesid augu kaldad sagedasti sisse..
A. H. Tammsaare
.
6
.
täielik, päris, lausa
.
Selge õnn, õnnetus, juhus. Neidu vaadata on selge rõõm. See pole töö, vaid selge lust. Abiellusime selgest armastusest. Silmad täis selget tigedust. See on lihtsalt selge laiskus, lohakus, hooletus, rumalus, liialdus. Sellega tegi ta küll selget ülekohut. Sinu jutt on selge vale, laim, väljamõeldis. See on selge tõsi, mis ma räägin. Ta on teistele selgeks ristiks. Käia restoranis lõunatamas oleks selge priiskamine. Paks kiht musta mulda – selge kullaauk! Tuleb välja, et ta on selge anarhist. Pärast vihma oli roheline jälle päris selge roheline.
*
Marjad praegu hinnas, ega ma seal [= metsas] muidu küüruta, nopin selget raha.
P. Krusten
. *
Sest, Jumal paraku, nad on veelgi oma südame põhjas selged paganad, kuigi on Kristuse õpetuse vastu võtnud..
F. Tuglas
(
tlk
).
7
.
mõistuselt normaalne, täie teadvusega
;
tasakaalukalt ennast valitsev, taibukas, arukas, kaine
.
Mees ajab imelikku juttu, ta pole vist päris selge aruga. Kõrgest palavikust hoolimata püsis ta mõistus selge. Haige sonib ja sonib, selgemaid hetki tuleb harva ette. Inimene elagu selge mõistuse, mitte tumedate tunnete järgi. Ükski selge aruga, mõistusega inimene ei tee säärast tempu. Teeb suures vihas mõndagi, mida selge peaga kahetseb. Ärkas hommikul täiesti selge ja puhanud peaga. Kuulub meie klassi kõige selgemate peade hulka. Pea valutas, kuid mõtted olid täiesti selged. Peas polnud ühtki selgemat mõtet. Liider on terase mõistuse ja teistest selgema pilguga.
*
Ei, poju, minu meeled on selged, aga sinul pole täit aru peas.
A. H. Tammsaare
.
||
mittejoobnud, mitte purjus
.
Selge peaga mõistlik mees, aga kui viina saab, siis kipub märatsema. Sa oled purjus, mine maga pea selgeks! Selgemad mehed püüdsid purjus sõnelejaid lepitada.
8
.
aval, aus, siiras
.
Selge silmavaade. Teda armastati ta targa meele ja selge südame pärast.
*
Ta tahtis naisele selgete silmadega [= ausalt, puhta südametunnistusega] otsa vaadata ja aru anda kõigist peensustest, ilma kavaldamata.
V. Gross
.
9
.
(silmade kohta:) hästi nägev
.
Laseb lapsel niidi nõela taha panna: tal on selgem silm. Hõõrub silmi selgemaks, et hämaras ruumis paremini näha. Selge silmaga
'
selgesti
'
näha, et ta ootab last. Märkas ohtu teistest palju selgema silmaga
'
selgemini
'
.
10
.
hrl
van
makstud, ära õiendatud, klaar
. *
Nüüd ta oli aga jällegi kodus, vallamaksud selged..
J. Oks
. *
Hind on ka väikene: kopika kahega saad kõrtsivõla selgeks.
O. Kallas
.
Omaette tähendusega liitsõnad:
eba|selge
,
üli|selge
,
sulaselge