vinge

‹
1

› ‹
adj

›
1
.
(ilma, ilmastikunähtuste kohta:) teravalt ja niiskelt külm, läbitungiv, kõle (vahel ka tugevust, ägedust rõhutades)
.
Vinge ilm. Kõle kevad ja vinge sügis. Vinge tuul puhus lõikavalt näkku. Lõdisesime vinge põhjatuule käes. Vinged tormid, tuisud. Vastu õhtut muutusid iilid järjest vingemaks. Vinged vihmahood peksid põõsaid nagu piitsaga.
*
Päev oli vinge, tuulevilu, kuigi kevad kõndis juba nurmel ja metsas.
A. Kalmus
.
2
.
(lõhna kohta:) terav, kibe
.
Vinge suits, kärsahais. Hulguse pesemata riietest levis vinget lehka.
3
.
kõnek
tige, vihane
;
tusane, pahur
.
Õpetaja on õpilaste vastu liiga vinge, võiks leplikum olla. Endist pruuti nähes tõmbus poisi nägu päris vingeks. Köster põrnitses kuulajaid vinge pilguga. Tüdruk ütles lõpuks vinge häälega: „Pole sinu asi.” Keelel kibeles vinge küsimus.
4
.
kõnek
kange, äge
;
vänge
.
Mängis vinget meest, kes kedagi ei karda. Treener otsis talle vingemaid trennipartnereid. Kõige vingemad tippjuhid on ikka mehed. Vinge viinanina, kakleja, reaktsionäär. Mats ja Ott on vinged vihamehed. Poiss on vinge loomuga väänik. Arvatakse, et advokaatidel on vinged palgad. Sai kaela vinge trahvi. Aplaus oli vinge. Kõige vingemaid vägisõnu on ikka tarvitanud igasugu kurjategijad.
*
.. lugeja leiab tekstist üksjagu räigust ja vinget pula ..
P. Künstler
.
5
.
släng
(ülimalt) vägev, vaimustav
.
Need on juba vinged sellid, kellel on läpakas olemas. Ära ennast liiga vingeks vennaks ka pea. Sajandivahetusel korraldati hästi vinge tulevärk. Kinos jookseb vinge õudukas. Tal on kõige vingemat klassi mersu.
*
Näib, et Soometsalt on see päris raamat veel tulemata, aga kui tuleb, siis purustavalt vinge.
K. M. Sinijärv
.