suurus

‹
-e
5

või
-e
4

› ‹
s

›
1
.
materiaalse objekti ruumiline, hulgaline, arvuline vm. ulatus
;
(suured) mõõtmed v. kogukus
;
hulk v. määr
.
Tehase, maja, toa, saali suurus. Vaadi, ämbri, kannu suurus. Metsa, järve, rändrahnu suurus. Võrgusilmade suurus. Riigi territooriumi suurus. Maksu, palga, üüri, trahvi suurus. Rahvastiku, armee, perekonna suurus. Talu põllumaa suurus oli 60 hektarit. Kahjude, kulutuste suurust oli raske määrata. Karistuse suurus sõltub kuriteo suurusest. Pole kombeks teise sissetulekute suurust uurida. Vendade talud olid võrdse suurusega. Mitmes suuruses klaaspurgid. Keskmise suurusega koer, kartulid, korter, nina, töötasu. Peaaegu kanamuna suurusega raheterad. Põrand oli kogu suuruses kaetud vaibaga. Piletiraha maksavad vanurid ainult pooles suuruses. Terve lehekülje suuruses pilt. Õis on pildil loomulikus suuruses. Karbis oli segamini igasuguses suuruses nööpe. Paberileht suurusega 30 korda 20 cm. Suuruselt pole see hoone midagi erilist.
*
Vahelejäämise tõenäosus [salakaubavedamisel] suureneb proportsionaalselt noosi suurusega.
V. Anslan
.
||
(tunnete vm. mõõdetamatu kohta)
.
Tema kannatuste, valu suurusest pole kõrvaltvaatajal aimu. Näita oma armastuse suurust tegudega. Kuidas võiks mõõta ta põlguse, vihkamise suurust?
||
standardsete toodete teat. mõõtmeid arvestav leppeline number
;
suurusnumber
.
Mu mütsi, pea suurus on 58. Need kingad on just sinu suurus, osta ära. Ei saanud seekord ülikonda, polnud sobivat suurust. Kleite oli paljudes suurustes. Mantel on suuruselt paras, aga värv ei sobi. Mis suuruses see pesu on? Kindad nr. 7 on väikesed,
näidake
, palun, järgmist suurust. Sooje susse oli veel saadaval ainult suuri või väga väikesi suurusi. Lõikelehel on püksilõiked suurustele 34–40.
▷ Liitsõnad:
alg|suurus
,
elu|suurus
,
kogu|suurus
,
loomu|suurus
,
maksimum|suurus
,
miinimum|suurus
,
normaal|suurus
,
originaal|suurus
,
tera|suurus
,
tähe|suurus
,
täis|suurus
,
tüüp|suurus
,
üldsuurus
.
2
.
füüs
mat
objekt (objekti omadus), mida saab täielikult iseloomustada üheainsa arvuga v. arvude lõpliku kogumiga
.
Skalaarne
'
ühe arvuga iseloomustatav
'
, vektoriaalne
'
arvude lõpliku kogumiga iseloomustatav
'
suurus. Füüsikaline, elektriline, optiline suurus. Algebraline, numbriline suurus. Muutuv, juhuslik, jääv, konstantne suurus. Atmosfääri olekut, aparaati, raadiovastuvõtjat iseloomustavad suurused. Radioaktiivse aine poolestusaeg on püsiv suurus. Kaks mingi kolmandaga võrdset suurust on omavahel võrdsed.
▷ Liitsõnad:
abi|suurus
,
jääv|suurus
,
nimi|suurus
,
maatriks|suurus
,
põhi|suurus
,
püsi|suurus
,
vektorsuurus
.
3
.
piltl
tähendus, tähtsus
;
vägevus, võimsus v. võimekus
;
kõrge positsioon v. seisund
.
A. H. Tammsaare suurus eesti kirjanduses. Kreeka, Rooma muistne, kadunud suurus. Vabadusvõitluse ajalooline suurus. Sündmuse, silmapilgu suurus. Silmapaistva isiku suurust tõestab aeg. Kuningas kõiges oma suuruses ja hiilguses. Aeg on ta tegudele suurust juurde andnud. Töö tunnistab meistri suurust. Teo täit suurust ei mõistetudki kohe. Tähtis ametimees tundis oma suurust.
||
kõrged psüühilised v. vaimsed omadused
;
üllus, üllameelsus
.
Hingeline, vaimne, moraalne, sisemine suurus. Olen alati imetlenud ta inimlikku suurust. Ta lavakujudes on suurust ja sügavust.
*
Su suurusele palju juurde lisas, / et märkasin su pihus rakkusid.
J. Kaidla
.
▷ Liitsõnad:
hinge|suurus
,
meele|suurus
,
teadlase|suurus
,
vaimusuurus
.
4
.
mingil alal silmapaistev v. nimekas isik, kuulsus, äss
;
tähtis asjamees, tegelane
.
Ajalooline, tuntud, tunnustatud, esmajärguline suurus. Kohaliku tähtsusega, rahvusvahelised suurused. Maadluses, poksis kerkis esile uusi suurusi. Sordiaretajana polnud agronoom enam tundmatu suurus. Ta on maakonna kultuurielu juhtiv suurus.
▷ Liitsõnad:
filmi|suurus
,
kirjandus|suurus
,
lava|suurus
,
male|suurus
,
spordi|suurus
,
võimusuurus
.
5
.
van
kõrkus, ülbus
.
Suurus suretab, kangus kaotab.
*
Elati läbi suuruse nägemusi ja usuti eneses peituvat Herkulese jõudu ..
E. V. Saks
.