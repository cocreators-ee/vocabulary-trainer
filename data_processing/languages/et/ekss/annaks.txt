sädelema

‹
-lda
38

või
-leda
37

›
1
.
sädemeid andma, sädemeid heitma
.
Rikkis seinakontakt sädeles. Tolmuimeja harjad sädelesid tugevasti.
||
piltl
(valu, pakitsuse kohta)
. *
.. aga valu suurenes... Selg sädeles..
E. Särgava
.
2
.
(hrl. nõrgema valgusallika kohta:) helendama, (ebaühtlast v. katkendlikku) valgust kiirgama, särama
.
Taevavõlvil sädelevad tähed. Kaupluste valgusreklaamid sädelesid. Silmapiiril hakkavad sädelema linnatuled. Kaminas sädelevad söed.
*
Läbi töökoja tahmaste akende sädeles ahvatlev suveõhtupäike.
A. Hint
.
|
piltl
.
Näitleja oskab oma kangelase sädelema panna. Noored sädelesid elurõõmust. Laval sädeles põnev dialoogide tulevärk.
*
Tantsisid ka nemad. Või vaatasid, kuidas vene tantsudes lõi sädelema põlevkivibasseini inimeste temperament.
K. Tamberg
.
3
.
(valgust peegeldades) ebaühtlaselt helkima, nagu
annaks
sädemeid, sätendama
.
Lauahõbe, kristall, sõrmus sädeleb lambivalgel. Lumi sädeleb ja kiiskab silmipimestavalt päikese käes. Härmatis okstel sädeles kuuvalguses. Hõbedaselt sädelesid paadis kalad. Veepinna kohal põiklesid siia-sinna kiilid tiibade sädeldes. Oli päikesepaistene ilm: järve vesi sädeles nagu peegel. Meri lõi hommikupäikeses sädelema. Kastepiisad sädelevad vikerkaarevärvides. Lumel, veepinnal sädeles
'
tekitas sädelust
'
päikesevalgus.
*
Hallatama löönud ämblikuvõrgud sädelevad kasteheinte vahel nagu klaaspitsid.
N. Baturin
.
||
(silmade helkimise, neis väljenduva tunde kohta)
.
Silmad sädelevad kelmikalt, pilkavalt. Laste silmad sädelesid vaimustusest, õhinast, mängulustist. Naer sädeleb neiu silmis. Nukrates silmades lõi sädelema uudishimu.
||
puhastes, kirgastes toonides helkima
.
Imeliselt sädeleb pokaalides punane vein. Rohus sädeles võilillede kollaseid laike. Pärast vihma lööb sügisene mets mitmevärviliselt sädelema.
4
.
millegi poolest (hrl. positiivselt) eriti välja paistma, silma torkama, hiilgama
.
Sädeleb oma suurte teadmistega, võõrkeelte oskusega. Eriti sädeles trupp oma temperamentse ungari tantsuga. Eerik lausa sädeleb vaidlustes. Kirjad sädelesid vaimukusest, muhedast huumorist.
*
Joosepki sädeles jälle kord üle paljude-paljude aastate: ta enda arvates oli ta nii hoogsalt esinenud ainult kord senise elu jooksul..
A. Jakobson
.