vali

‹
valju
32

või
van
-da
2

› ‹
adj

›
1
.
(hääle, heli kohta:) hästi, kaugele kostev, kõva
.
Jaanil on hästi vali hääl. Räägib, naerab, nutab valju häälega. Üldisest jutusuminast kostis välja mõni valjem hääl. Kostis kellegi vali ja vihane hüüe. Vali kisendus, karjatus, hõiskamine, laulmine. Tülitsejate vali kisa, kära. Kõrvaltoas läks jutuajamine, rääkimine, kõnekõmin juba päris valjuks. Teda äratas koerte vali haukumine. Haraka vali kädistus. Kahurilask, püssipauk oli nii vali, et aknad tärisesid. Käis vali raksatus, piksekärgatus. Vali mootorimürin, roomikute lõgin. Miski ese kukkus valju kolksatusega maha. Kostis vali koputus, kloppimine uksele. Muusika oli ülearu vali. Naine keeras raadio valjemaks. Kõrvu hakkas kärestiku vali kohin. Järvelt kostis vali sulpsatus.
*
Etteheidete ränkusega võrreldes oli Modimbo toon üsna rahulik, mitte eriti vali ega eriti tasane.
H. Rajandi
(
tlk
).
▷ Liitsõnad:
poolvali
.
2
.
(ilmastikuga ühenduses:) kõva, kange, käre, äge
.
Puhub vali tuul. Tuul on võrdlemisi, kaunis, väga vali. Tuul muutub valjuks, läheb järjest valjemaks. Mässavad valjud sügistormid. Mitu päeva on olnud vali pakane. Öösel oli külm äkki valjuks läinud. Vali vihmasagar täristas vastu akent. Väljas valitses vali talv.
*
Varsti olid lainete luuvalged kihvad vahul ja vali ilm sundis suurpurje alla laskma.
H. Sergo
.
3
.
karm, range, vähimagi leebuseta
.
a
.
(inimese kohta)
.
Südametu ja vali inimene. Lapsed kasvasid üles valjude vanemate käe all. Vali, kuid õiglane peremees. Vali lossihärra, kohtumõistja ei tundnud mingit halastust. Uus ülemus oli eelmisest veelgi valjem. Isa olnud laste vastu väga vali. Sa olid temaga, tema vastu, temale liiga vali. Koolmeister oli nõudlik ja vali. Raske elu on isa valjuks teinud. Loomu poolest oli ta vali ja kange. Valju südamega inimene. Valju näoga vangivaht. Mehe vali näoilme ei tõotanud midagi head. Silmavaade, pilk vali nagu kohtumõistjal. Perenaine oli valju käega: väikseimagi eksimuse eest lõi vaeslast.
*
Siis lõpuks .. vaatab koolipreili validal pilgul üles, nii validal, nagu ei kunagi enne tema vastu ..
A. Haava
.
b
.
(abstraktsemalt)
.
Valjud seadused, eeskirjad. Meest ootab vali karistus, nuhtlus. Süüdlastele langetatud kohtuotsus oli vali. Poistele tehti, anti vali noomitus. Isa valju käsu, keelu vastu ei tohtinud eksida. Kord sõjaväes, vangimajas muutus järjest valjemaks. Koolis valitses vali distsipliin. Piiripunktis oli vali kontroll. Tööd tuli teha järelevaatajate valju sunni all. Sugukonna valjud tavad, kombed. Vali kriitika.
*
.. võetakse ta sügisel sõjaväkke, ning seal juba jätkub temasugustele vett, vilet ning valjemaid sõnu.
J. Tuulik
.
||
raske, ränk
.
Vali saatus, elu.
*
Vali on harida põuasta sööti, / vali on kiskuda kütiste vööti,– / valjem vaimupõld harida.
Juh. Liiv
.
4
.
tugeva mõjuga, kange, kõva, äge
.
Nende valmistatud õlu oli vali: lausa murdis mehi maha. Pärast rasket rännakut oli meestel nälg vali. Kurtis valju kõhuvalu.
*
Ainult Muska oli pidanud Valtule alla vanduma, sest sel oli hirmus terav ja vali hammas.
A. H. Tammsaare
. *
.. ning odekolonnilehk, mis temast [= magajast] välja käis, oli valjem kui majaotsas laiutavalt õitseva leedripuu lõhn.
J. Tuulik
.
5
.
millegi poolest silmatorkav v. väljapaistev, tubli, hakkaja, kange, kõva
.
Vali põllumees, tööinimene. Andres on iga töö peale vali. Tubli ja vali naine tegi peagi maja korda.
||
‹
hrl.
ma
-infinitiiviga
›
oma loomult kõvasti kalduv midagi tegema
.
Juss oli koolis vali õppima. Küll see tüdruk oli aga vali ära kaebama. Koerad olid valjud haukuma.
||
käigult, jooksult kiire, nobe, väle
.
Jänes on väga vali jooksma.
*
„Edasi, nõõ!” Ja nagu nool lendas vali hobune libedat teed mööda edasi, teisi kaugele maha jättes.
E. Aspe
.