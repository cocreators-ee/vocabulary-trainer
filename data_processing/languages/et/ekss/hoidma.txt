hoidma

‹
hoian
45

›
1
.
millestki v. kellestki kinni pidama, seda haardesse jätma, haardest mitte vabastama
.
Hoiab mappi kaenlas, saapaid näpu otsas, raha peos. Hoia mu kätt (oma käes). Hoidsin last põlvel, kätel, süles. Hoiab piipu hambus, suitsukoni hammaste vahel. Hoidsin hobust ohelikust. Hoidis last käest. Hoidis kassipoega, kassipojal turjast. Hoidsin hammastega nööriotsast ning sikutasin. Palun hoia mu kohvrit. Käsi hoidis kangi, viiulipoognat. Kass hoidis hiirt suus. Kull hoidis saaki küünte vahel. Rooli, tüüri hoidma. Ohje hoidma
(
hobuse juhtimiseks
). *
Naine jooksis käega seelikut ülal hoides aida poole..
A. H. Tammsaare
.
2
.
midagi v. kedagi mingis kohas olla laskma v. olema sundima, teda sinna jätma
.
Ema hoidis haiget last terve nädala toas. Mind ei hoitud enam haiglas. Hitlerlased hoidsid teda mitu aastat vanglas, koonduslaagris. Hoidis käed taskus, silmade ees. Tööriistu hoitakse kuuris. Liha hoiti vardaga tulel. Ta hoidis laual poja fotot. Hoian raha harilikult lauasahtlis. Rasked kivid hoiavad paati merepõhjas.
Naasklit kotis ei hoia.
3
.
midagi v. kedagi teat. olukorras, seisundis olla laskma v. olema sundima, teda sellesse jätma
.
Midagi salajas, saladuses, tallel, enda teada hoidma. Kedagi ahela(i)s, kammitsas, kütkes, vangis hoidma. Kedagi oma mõju, võimu all hoidma. Korras hoidma. Peidus, redus, luku taga hoidma. Vibu pingul, lippu kõrgel hoidma. See juhtum hoidis külarahva hirmul, meeled elevil. Viha hoidis ta oma võimuses. Võõrasema hoidis mõnikord lapsed söömata. Hoia käed minust eemal! Teda hoiti elus vereülekannetega. Lind hoiab oma pesa puhta, puhtana. Tehas tuleb iga hinna eest käigus hoida. Suvel hoidsime aknad lahti, pärani. Konksud hoiavad kardinapuud ülal.
*
..„Johanna” oli üks neid väheseid laevu, mida firma suutis veel sõidus hoida.
A. Hint
.
||
teat. asendis olla laskma v. olema sundima
.
Hoidis käed rusikas, silmad maas, pea viltu, kuklas. Hoidsin sõrmed harali, laiali. Suutsin end vaevu püsti hoida. Ta hoidis silmad lahti, pilukil. Hoia end tasakaalus! Hoia selg sirge! Hobune hoiab kaela rõngas. Pael hoidis juukseid koos.
4
.
midagi säilitama, alal hoidma
;
midagi säästma, säästlikult kulutama v. kasutama
.
Korda, puhtust hoidma. Distantsi hoidma. Midagi tagavaraks, varuks hoidma. Midagi alles, alal, mälestuseks hoidma. Hoiab saladust, hoiab saladuse endale. Igaüks hoiab oma elu. Hoia oma tervist, oma silmi! Hoia mulle kohta! Hoia see kell endale! Neiu hoiab saledat joont. Ta ei suutnud tasakaalu hoida. Jooksja püüdis tempot hoida. Püüdsin kuidagi jutujärge ülal hoida. Ema hoidis paremad palad laste jaoks. Küpsised hoiame õhtuks. Kartuleid hoitakse kuhjas. Laev hoidis kurssi, suunda Virtsu sadamale. Ta hoiab raha, iga kopikat. Eit hoidis oma kõigest väest. Toas oli pime, sest hoiti küünlaid.
Kes hoiab, sel on.
*
Anni ise oli kohustatud oma häält hoidma pika soolopartii jaoks..
A. Hint
.
||
millegagi (kellegagi) hoolikalt, ettevaatlikult ümber käima, midagi heaperemehelikult kasutama
.
Ta hoiab oma asju, raamatuid. Uut vaipa hoitakse ikka rohkem kui vana. Aino hoidis soengut, et õhtul teatrisse minna. Hästi hoitud ülikond. Hea peremees hoiab hobust.
*
Tööd teed sa hästi, autot hoiad nagu iseenda oma.
O. Tooming
.
5
.
midagi v. kedagi tagasi hoidma, ohjeldama, tõkestama, pidurdama
.
Ei teda hoia vihm, tuul ega põhjatu tee. Ta ei suutnud end hoida ja hakkas valjusti laulma. Tüdrukud ei saanud naeru, nuttu hoida.
*
Hoian hingamist, et see mind ära ei annaks.
J. Semper
.
||
midagi ebameeldivat, ebasoovitavat v. ohtlikku vältima, selle teoks saamist takistama
.
Argus hoidis meest oma kavatsust täide viimast. Sool hoiab toiduaineid riknemast. Mõõdutunne hoidis kunstnikku liialdustesse sattumisest. Kogemused hoidsid teda saatuslikest vigadest. Hoidke tuletikke laste eest! Mart hoiab oma silmi ereda valguse eest. Koer oli nii tige, et lambaid pidi tema eest hoidma.
6
.
kellegi eest hoolitsema
;
kellegi, millegi järele valvama
.
Last hoidma
'
lapsehoidja(ks) olema
'
.
Karja hoidma
'
karjane, karjaseks olema
'
.
Väike Jüri jäi vanaema hoida. Perekonna vanima lapsena tuli tal hoida nooremaid õdesid-vendi. Ants hoidis põllul lehmi ja lambaid. Vanataat jäeti kodu hoidma.
||
ettevaatlik olema, hoolt kandma, et midagi halba ei sünniks
.
Parem hoida kui ohata.
*
Tihane pidi end nüüd hoolega hoidma päeval kui ka öösel, et lahits teda kätte ei saaks..
R. Roht
.
7
.
kellessegi v. millessegi kiindunud olema, temasse armastuse ja poolehoiuga suhtuma
.
Hoidsin sind nagu oma last. Poiss ja tüdruk hakkasid teineteist hoidma. Ta hoiab väga kõiki loomi. Piia hoiab eriti väikest sinisilmset nukku.
*
Ja selleks, et peni oma kodu hoidma hakkaks, pandi ta ketti.
E. Krusten
.
8
.
hoiduma
(
1., 2.
täh.).
a
.
Hoidke veidi eemale, kaugemale! Hoidsin kuulide eest suure kivi varju. Hakid hoiavad parvedesse. Teinekord hoiavad metsloomadki inimese lähedusse. Kiiresti käies hoidis ta vimma. Mehe silmad hoidsid kissi. Juuksed hoidsid pisut lainesse, lokki. Ta sõrmed hoidsid konksu. Hoidke vasakule, vasakut kätt! Meil polnud aimugi, kuhupoole hoida, kas läände või itta. Tütred hoidsid alati ema poole. Marguse süda hoidis Tiina poole. Hoidke eest (ära), alt! Hoia metsas ussi eest! Haige peab tervetest eemale, kaugemale hoidma. Hoia isa millegagi vihastamast.
*
Põhja pool on kodu, aga Vallaste hoiab sinna lääne poole..
J. Parijõgi
.
b
.
‹
hrl. imperatiivis, koos eitava
et
-kõrvallausega
›.
Hoia, et sa häält ei tee! Hoia, et ema sind siit ei leia! Hoidke, et te sellest kellelegi ei räägi!
*
..pugesime meie tasakesi tuppa, hoidsime, et ukselink ei koliseks.
A. H. Tammsaare
.