kinni

‹
adv

›
(koos nii olukorda kui ka üleminekut märkivate verbidega)
1
.
suletud seisundisse, suletuks
;
suletud seisundis, suletuna
; ant. lahti.
Lükkas, pani ukse, akna, värava kinni. Viskas, virutas, lõi ukse mürtsudes kinni. Uks prantsatas, kolksatas, mürtsatas, paugatas, langes kinni. Uks, aken on kõvasti kinni. Tõmbasin akna kinni. See aken käib halvasti kinni. Lükkas laeka kinni. Alumine sahtel ei lähe kinni. Aknaluugid on kinni. Uksehaak lõksatas kinni. Pane portfell kinni! Kohver ei seisa kinni. Panin ahju kinni
'
sulgesin ahjuukse
'
.
Kas siiber on kinni? Keeras kraani, kruvid kinni. Keerab, paneb raadio, televiisori kinni
'
lülitab raadio, televiisori välja
'
.
Pani raamatu pärast lugemist kinni. Raamat on kinni. Kõik nööbid on korralikult kinni. Kuub ei anna eest kinni. Nööpis kasuka, mantlihõlmad kinni. Vedas tõmbeluku kinni. Pani, sidus kingapaelad kinni. Silmad vajusid, kiskusid vägisi kinni
'
uni kippus peale
'
.
Suu kinni!
'
ole vait!
'
Lillede õienupud on alles kinni.
||
mittetöötav(aks), mittetegutsev(aks) (ajutiselt v. alatiseks)
.
Pood, kauplus on pühapäeval kinni. Kool on pakase, gripi tõttu kinni. Varase aja tõttu olid ametiasutused alles kinni. Saun pannakse õhtul kell kümme kinni. Ajaleht pandi kinni.
▷ Liitsõnad:
poolkinni
.
2
.
(hrl. mingi süvendi, ava vms. korral:) täis, täidetuks, umbe, kokku, tihedaks
;
täis, umbes, täidetuna
; ant.
hrl
. lahti.
Auk, haud, kraav aeti kinni. Sõjaaegsed kaevikud on kinni vajunud. Järv, tiik kasvab pikkamööda kinni. Haav kasvab, õmmeldi kinni. Põrandapragu, hiireauk topiti kinni. Ema nõelus kinda- ja sukaaugud kinni. Tee on kinni tuisanud. Tuisk mattis jäljed kinni. Silm paistetas kinni. Valjuhääldi rõkkas nii kõvasti, et topi või kõrvad kinni. Talla, sõtku muld kinni! Nina on kinni
(
nohu korral
).
3
.
pealt (täiesti) kaetuks v. kaetuna
; ant.
hrl
. lahti.
Haav seoti kinni. Kartulikuhjad tuleb kinni matta. Aknad on kinni kaetud, et valgus välja ei paistaks. Järv, jõgi külmus kinni. Kas meri on juba kinni
'
jääkattes
'
?
Pilved katsid taeva kinni.
*
Ning Tõnn mässis oma jalad põlvini kinni ..
P. Vallak
.
|
piltl
.
Puudusi, vastuolusid, vigu kinni mätsima.
4
.
sellisesse olukorda v. sellises olukorras, et liikumine on takistatud v. seda ei toimu v. kellegi vabadus on piiratud
; ant. lahti.
Puu juured on tugevasti mullas kinni. Kruvisin aparaadi laua külge kinni. Lõi laua naeltega kinni. Sidus hobuse lasipuu külge kinni. Vangi käed seoti kinni. Hoidke teda kinni, et ta põgenema ei pääseks! Ära karda, koer on toas kinni. Jäime lifti kinni. Hoidis käega kübarat kinni. Sidus koorma kinni. Laev on madalikul kinni. Paat sõitis ninaga kaldasse kinni. Auto jäi porisse kinni. Õng on põhjas mingi roika taga kinni. Saag jäi puusse kinni. Toit jäi kurku kinni. Kinni nagu kärbes liimipaberil. Poisid seisid paigal nagu kinni naelutatud. Jalad olid nagu maa külge kinni kasvanud. Kõht on kinni
(
kõhukinnisuse kohta
).
|
piltl
.
Hääl jäi kurku kinni. Kuulajate silmad, pilgud olid kõnelejas kinni. Mu mõtted on temas kinni. Ta on kõvasti oma kodukolde küljes kinni. Nad on vanas, harjumuslikus, traditsioonides kinni.
*
Igati armas neiu oli, kasvas südamesse kõvasti kinni ..
E. Tennov
.
||
osutab sellele, et kellelgi ei võimaldata lahkuda
.
Pidas mind oma pärimistega pool tundi kinni. Selliseid töömehi hoitakse igal pool kinni.
||
osutab kulgemistee suletusele v. kusagilt väljapääsemise takistatusele
.
See tee on remondi tõttu kinni. Ta tahtis lahkuda, kuid kaks meest panid tal tee kinni.
*
Linn on ju kinni, linnast ei pääse keegi, ehk olgu siis, et ta langeb piirajate küüsi.
A. H. Tammsaare
.
||
kõnek
(karistusena pärast tunde koolimajja jätmise, leeris ka järgmiseks aastaks kordama jätmise kohta)
.
Õpetaja jättis poisid ulakuse eest tunniks ajaks kinni.
*
.. Hans jäi leeris kaks korda kinni, mina sain esimese korraga lahti ..
E. Vilde
.
||
kõnek
vangi
;
vangis
.
Ta mõisteti, pandi, läks kolmeks aastaks kinni. Istub, on näppamise pärast kinni.
||
tihedalt kokkuköidetud, kokkusurutud, kokkunööritud v. kokkupigistatud seisundisse v. sellises seisundis
.
Koorem tuleb köitega kõvasti kinni tõmmata. Sidus paki, kompsu paelaga korralikult kinni. Vigastatud veresoon tuleb kinni pigistada. Hais oli nii jube, et pigista või nina kinni. Ta tahtis karjuda, kuid hirm nööris kõri kinni.
||
tihedalt kokkusuruvaks, kokkunöörivaks, pingule
;
tihedalt kooshoidev v. kokkusuruv, kokkunööriv, pingul
.
Tõmbab sedelgarihma, rangirinnuse, püksirihma kinni. Vöö on kõvasti kinni.
*
„Küll vanakuri selle eest hoolitseb, et [poojal] silmus kinni jookseb,” seletas saunatädi ..
A. H. Tammsaare
.
||
(kasut. sukkade v. sokkide ja jalatsite jalgapaneku kohta)
.
Jalgu kinni panema. Jalad on kinni. Varsti oli ta riides ja jalad kinni.
||
(hingamise tagasihoituse v. takistatuse kohta)
.
Arst käskis hinge kinni pidada. Suits, vastik hais matab, lööb, paneb hinge kinni. Jooksis, nii et hing (rinnus) kinni. Hing jäi hirmu pärast, erutusest kinni.
||
koos
pidama
-verbiga osutab, et teat. rahasumma jäetakse välja maksmata
.
Peremees pidas sulase palgast osa kinni. Tema töötasust peetakse osa maksudeks, alimentideks kinni.
||
osutab millegi takistatusele, pidurdatusele v. lakkamisele
.
Vihm lõi tolmu kinni. Kuusepõõsas pidas suurema vihma kinni. Verejooks jäi kinni. Põud pani vilja kasvu kinni.
5
.
haarates külge, haardesse
;
haardes, küljes
; ant.
hrl
. lahti.
Hoiab trepikäsipuust kinni. Hakkas, võttis mul kaela, õlgade ümbert, õlgadest, käsivarrest kinni. Laps hoiab emal käest, seelikusabast kinni. Nad käivad käe alt kinni. Haaras tal käisest, kuuehõlmast, kraest, varrukast, kuuenööbist kinni. Sasis vastasel rinnust kinni. Kargas vastasele tutti, natti, karvu kinni. Vastased olid teineteisel rinnus, tutis kinni. Hakka nööri otsast kinni! Koer kargas võõrale säärde kinni. Hunt tahtis hobusele kõrisse kinni karata. Hoia kinni, et sa koorma otsast maha ei kuku!
|
piltl
.
Pakane hakkas kõrvadesse kinni. Ta hakkas asjast, ideest, ettepanekust õhinal kinni! Ära hakka kohe kogemata öeldud sõnast kinni!
6
.
(püütava, otsitava kättesaamise, ka vahistamise, kontrollimise alla võtmise kohta)
.
Püüdis talle visatud palli osavalt kinni. Kass püüdis hiire kinni. Rebane krapsas kana kinni. Väle jooksja, kuidagi ei saa teda kinni. Põgenik püüti varsti kinni. Vargajõuk nabiti kinni. Võtke varas kinni! Öösel peeti kinni mitu kahtlast isikut.
|
piltl
.
Ta püüdis juhtgrupi kinni. Raadiojaam püüdis kinni hädas oleva laeva appikutse. Püüdsin kinni tema vargsi heidetud pilgu. Kõrv püüdis kinni mõne üksiku lausekatke.
||
koos
võtma
-verbiga osutab ebaselgusele v. kahtlusele millegi suhtes
.
Mine võta kinni, mis seal tõsi, mis vale! Võta sa kinni, kellel õigus on!
*
.. ütles küll, et oli sõjas, aga mine võta kinni.
O. Luts
.
7
.
(peatamise v. peatumise kohta)
.
Auto pidas hetkeks teeotsal kinni. Pea kinni, ma tulen ka!
*
.. pidas noormehe kinni. „Ega te juhuslikult Tõnuri ei ole?”
M. Rebane
.
8
.
vahetus läheduses v. kokkupuutes, õige lähedal
.
Linnas on maja majas kinni. Ühiselamutoas oli voodi voodis kinni. Laat oli suur: vanker vankris ja müügilaud teises kinni. Liiklus on tihe, auto autos kinni. Põld oli vilets: kivi kivi küljes kinni. Seisti tihedalt üksteise kõrval, õlg õlas kinni.
9
.
mingi tegevusega v. millegagi hõivatud
;
kellegi poolt mingiks otstarbeks hõivatud (nii et keegi teine kasutada ei saa)
; ant. vaba.
Tee uks lahti, mu käed on pakkidega kinni! Isa on tööga väga kinni. Täna hommikupoolikul ma olen väga kinni. Pole aega kinno minna, sest kõik õhtud on kinni. Kõik autod on praegu kinni. Piimanõu on vee all kinni. Raha on kauba all kinni. See koht on kinni. Pani hotellis toa kinni. Restoranis olid kõik kohad kinni. WC, vannituba on kinni. Number, telefon on kogu aeg kinni
(
telefoniühenduse taotlemisel
).
10
.
kõnek
nahka, pintslisse, keresse (söömise v. joomise kohta)
.
Pistis kausitäie suppi kinni. Söögiisu on tal hea, vitsutab kõik kinni, mis ette annad. Kass pistis tihase kinni.
*
„Säh, keera kinni!” pakub ta mulle klaasi viinaga.
J. Lapp
.
11
.
kõnek
maksmisega seoses osutab mingi summa, arve väljamaksmisele, kohustuste õiendamisele, kahjude hüvitamisele vms.
Kõik on juba ette kinni makstud. Maksis võla, kahju kopikapealt kinni. Isal tuli poja kõrtsiarveid kinni taguda.
12
.
koos
pidama
-verbiga osutab millegi järgimisele v. püüdele midagi alal hoida
.
Seadusest, tavadest, põhimõtetest peetakse täpselt kinni. Esialgu peeti veel neutraliteedist kinni.
13
.
(aja kohta, kus lehm ajutiselt ei lüpsa)
.
Lehm oli kinni jäämas: vaevalt tassitäie andis veel piima. Kui oma lehm oli kinni, toodi piima külast. Lehm jäeti kinni.