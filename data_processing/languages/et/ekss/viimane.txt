viimane

‹
-se
4

› ‹
adj

›
1
.
lõpus, tagaotsas olev, järjestust, loendit v. rida lõpetav
.
Tähestiku esimene ja viimane täht. Viimane uks paremal. Elab viimasel korrusel. Ta on fotol vasakult viimane. Mart on järjekorras üks viimaseid, kõige viimane. Jäi võistlustel viimasele kohale, viimaseks. Näidendi viimane vaatus. Sarja viimane osa. Entsüklopeedia viimane köide. Raamatu viimased kümme lehekülge, kümme viimast lehekülge. Ostis pileti viimasesse ritta. Rongi viimane vagun. Küla viimane maja. Mängiti „Viimast paari”.
*
Ja noormehed sammusid edasi .. ikka kõige vanem kõige ees ja viimases lõpus [= kõige lõpus, päris lõpus] taga Nigupakk.
J. Jaik
.
2
.
ajaliselt muudele samalaadsetele järgnev, kõigist teistest tagapool olev
;
teat. ajavahemikku lõpetav
;
teat. ajavahemikul, teat. sündmuse v. tegevuse puhul kõige hilisem
.
Detsembri viimane nädal. Iga kuu viimasel reedel. Möödunud sajandi viimasel veerandil. Kell näitas päeva viimast tundi. Pidu on jõudnud viimasesse kolmandikku. Lõi viimasel mänguminutil värava. Viimane reisipäev. Täna väljub viimane rong kell kümme. Viimane hüpe ebaõnnestus. Viimane raamat, mis ma lugesin, oli .. Kirjaniku viimane romaan ilmus mitu aastat tagasi. Kõlasid viimased helid. Viimane koolikell
(
koolilõpetajail kevadel
).
Õhtul viimane magama minema, hommikul esimene ärkama. Tema on alati viimane tööle tulema. Lõpetas töö viimaste hulgas. Jõudis kohale viimasena.
Kes naerab viimasena, naerab kõige paremini.
*
Aga see oli tema viimane naer sel lõuna ajal.
O. Luts
.
||
sel aastal v. aastaajal kõige hilisem
.
Need olid selle suve viimased soojad ilmad. Viimased rändlinnud on ära lennanud.
*
.. läks viimase jääga üle väina suurele maale selgemat leiba otsima.
H. Sergo
.
||
kellegi v. millegi eksisteerimise aja jooksul kõige hilisem
.
Ta on sündinud viielapselise pere viimase lapsena. Täna kõnnin ma seda teed viimast korda. Esimest ja viimast korda. Ükskord on ikka viimane kord. Olgu see viimane selline juhtum! Luuletaja viimane elukoht. See jäigi tema viimaseks tööks, töökohaks, reisiks.
||
(surma, matuste v. matmispaigaga seonduvates ühendites)
.
Kadunu viimane soov, tahe. Haige viimane tund on kätte jõudmas. Lahkunu saadeti viimasele teekonnale. Puhkab, magab viimast und. Viimane puhke-, rahupaik.
3
.
(praegushetkele eelneva ajavahemiku, lähema mineviku kohta)
.
Viimased neli päeva, neli viimast päeva on olnud päikeselised. Viimastel aastatel, viimase aastaga on ta elujärg paranenud. Viimased kaks aastat olid täis muret ja hirmu. Romaan on kirjutatud peamiselt viimase aasta jooksul. Näitus annab ülevaate kunstniku viimase aja loomingust. Viimase aja suurim ost. Ta on viimasel ajal väga tujutu. Kuni viimase ajani elasime maal.
||
eelmine
.
Kas sulle meenub meie viimane jutuajamine? Viimane kord, viimasel korral tegid sina välja.
4
.
alles loodud vms., uusim
.
Riietub alati viimase moe järgi. Arvuti viimane mudel. Ravi määrati teaduse viimase sõna järgi. Tollal oli see auto tehnika viimane sõna.
5
.
vahetult mingile (kriitilisele) piirile eelnev
.
a
.
teat. võimalusi äralõikavale ajalisele piirile eelnev, äärmine
;
selline, mis põhjustab mingi kvalitatiivse muutuse, otsustav
.
On viimane aeg minema hakata, midagi ette võtta. Abi jõudis kohale viimasel minutil. Jõudsin rongi peale viimasel hetkel. Taotluste esitamise viimane tähtaeg. Viimase hetke reisid
'
soodsa hinnaga reisipaketid, mida pakutakse vabade kohtade olemasolul lühikese aja jooksul enne reisi algust
'
.
Metsatöödel sai mehe niigi nõrk tervis viimase hoobi. See oli viimane piisk tema kannatuste karikasse.
b
.
astmelt, intensiivsuselt äärmine, suurim võimalik, ülim
.
Ta oli viimases ahastuses endalt elu võtnud. Viimases hädas hakkas tüdruk appi karjuma. Lendama õppisid linnupojad alles viimase häda sunnil. Meeleolu oli viimase kraadini üles kruvitud. Tross oli viimase võimaluseni pingul. Ta on end viimase piirini ära kurnanud. Närvid on viimase vindini
'
äärmiselt, ülimal määral
'
pingul. Kannatus on viimase vindi peal
'
katkemas, lõpukorral
'
.
*
.. toiduaineid osta riskiks vist küll üksnes viimase nälja korral, kui tõesti teisiti ei saa.
R. Sirge
.
|
viimaseni
kõnek
äärmiselt, ülimal määral
. *
Oli viimaseni erutatud, vehkles kätega väljakutsuvalt ja kaitsevalmis.
K. A. Hindrey
.
|
‹
substantiivselt
›
kõnek
.
Viimase peal lugu
'
suurepärane lugu
'
.
Korter on neil viimase peal
'
väga uhke
'
.
6
.
selline, mis ei kuulu muutmisele, kehtima jääv, lõplik
.
Viissada krooni on selle kauba viimane hind. Kas see on sinu viimane sõna?
7
.
selline, mis millestki vähenevast, lõppevast, kaduvast veel järel on
.
Viimane viil leiba. Viimane suutäis jäeti lapsele. Jõi ära viimase lonksu veini. Kaevust kadus viimanegi veetilk. Poiss otsib taskust viimaseid sente. Viimane viiesajane sai peeneks vahetatud. Lõi läbi oma viimase raha. Reis oleks neelanud ta viimased säästud. Tüdruk ei ole veel viimast lootust maha matnud. Talt võeti viimanegi lootus. Nüüd katkes mehe viimane kannatus. Hirm röövis talt viimase jõu. Poiss võttis kokku viimase jõu, et teisele mitte alla jääda.
*
.. nad võtavad meilt viimase hilbu seljast, teevad meid puupaljaks ..
J. Kärner
.
||
‹
substantiivselt
›
see, mis millestki veel järel on
.
Ta on mees, kes hädas on viimastki valmis jagama. Pani viimase välja
'
võttis kokku kogu jõu, pingutas kogu jõust
'
, et esikohta saada.
Pigistas hobusest viimase välja, et kiiremini kohale jõuda. Möllab ringi ja pidutseb, võtab enne pulmi veel viimast
'
püüab oma vabadust maksimaalselt ära kasutada, kuniks seda veel on
'
.
8
.
esineb tarindites ja püsiühendites, mis rõhutavad, et hõlmatud on kogu tervik v. absoluutselt kõik, kõik ilma erandita
.
Saal oli viimase kohani välja müüdud. Võlg on viimase sendini tasutud. Seda teab iga viimane kui loll. Kõik tulid kohale, viimane kui üks. Viimane kui aken on katki. Kuulsin iga viimast kui sõna. Tüdruku nägu oli viimase kui lapini tedretähti täis. Kõik tapeti maha, viimase kui rinnalapseni.
*
.. tunnen siin linnas iga viimast inimest.
R. Tiitus
.
9
.
muude seas vähima väärtusega, kõige madalamal asuv, kõige viletsam
;
kõige koledam, kõige inetum
.
Näolt polnud tüdruk ka just viimane. Olen ma siis see viimane, kellega tantsidagi ei kõlba?
*
Ilusad daamid jäetakse alati kahe silma vahele, ja kroonitakse need viimased ...
M. Sillaots
. *
Noh, pühakirja sõna läheb tõeks: viimased saavad esimesteks.
O. Luts
.
10
.
väidet tugevdava sõnana näitab, et kellelgi v. millelgi on mingit negatiivset omadust ülimal määral
;
igavene, täielik
.
Käitub nagu viimane narr. Poiss on viimane laiskvorst. Pani jooksma nagu viimane argpüks. Tal on raha küll, aga koonerdab nagu viimane ihnuskoi. Ega ta päris viimane joodik olegi. Miks peaksin mina olema see viimane loll, kes sellise töö teha võtab! Olete kõik viimased egoistid, mõtlete ainult enda peale. Oh sa viimane närukael! Vait, sa viimane lontrus! See koht oli üks viimane kolgas.
*
Sa oled viimane sõnakuulmatu, Mari!
L. Kahas
. *
Viimane viletsus on plikadega koos midagi ette võtta ..
S. Truu
.
11
.
selline, mis tuleb kõne alla pärast kõiki muid võimalusi v. ei tule üldse kõne alla
;
kõige ebatõenäolisem
.
Töö on viimane asi, millega rikkaks saab. Ta on viimane inimene, keda ma kahtlustada oleksin osanud. Söök on küll viimane asi, mida ma praegu tahaksin. Valvuriamet on see viimane leib.
12
.
‹
ka substantiivselt
›
sisaldab viidet eelnevas tekstis viimati nimetatud esemele, nähtusele, isikule vms.
Küllap see viimane tõik asja otsustaski. Räägiti rõõmudest ja muredest, peamiselt just viimastest. Oli eestlasi ja venelasi, viimaseid isegi rohkem. Andres käib Indrekuga ühes klassis, kuigi ta on viimasest paar aastat vanem.
*
Aga oli ka neid, kes said ainult suitsuraha – mina viimaste hulgas.
A. Hint
.
Omaette tähendusega liitsõnad:
eel|viimane
,
vihuviimane