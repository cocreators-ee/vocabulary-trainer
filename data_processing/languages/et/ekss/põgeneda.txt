valvama

‹
valvata
48

›
1
.
midagi v. kedagi silmas pidama hoidmise, kaitsmise, hoolitsemise vm. eesmärgil
.
Varandust, maja valvama. Öösel tuli käia ladusid valvamas. Karjane valvab karja. Lapsed jäeti kodus vanaema valvata. Üks mees jäi koormaid, koormate juurde valvama, teised läksid kõrtsi sisse. Tunnimehed valvasid laagri väravas. Hästi valvatud sissepääs. Piirivalvurid valvavad meie riigipiire. Vetelpäästjad liikusid piki valvatavat supelranda. Me läheme ujuma, valva seniks meie asju! Lapsed valvasid kanapoegi, et vares neid ära ei viiks. Õuedes valvasid kurjad koerad. Linnud valvavad oma pesa.
||
jälgima, et keegi
põgeneda
ei saaks
.
Püssimehed pandi arreteerituid valvama. Vange valvati hoolikalt. Sunnitöölaagrit valvasid kogu aeg relvastatud valvurid. Vahistatut hoiti luku taga ja valvati ööd kui päevad.
||
millegi järele kontrolli, järelevalvet teostama, midagi pidevalt jälgima
.
Valvab korralduste, määruste täitmist, täitmise järele. Ema valvab koduste tööde, majapidamise järele. Juhatas ehitustöid ja valvas nende üle. Käib ringi ja valvab, et majas oleks kõik korras. Tuleb hoolega valvata, et loodust ei reostataks. Kodanike valvsuse üle valvati väga hoolikalt.
*
Kitsipunga tähelepanuga valvas ta talu kasu nii meeste kui naiste toimetustes.
F. Tuglas
(
tlk
).
2
.
luurama, passima
;
salaja jälgima, varitsema
.
Ole ettevaatlik, politsei võib seda maja valvata! Neid valvati vastasmajast. Ta olevat poisse põõsa taga valvanud. Varas oli valvanud seda momenti, kus kedagi kodus polnud. Valvab kõrvaltoas, et teiste juttu pealt kuulata. Valvas parajat aega, millal tagantukse kaudu lahkuda. Mis sa siin hiilid ja valvad? Oma naise käimiste järele ta ei valvanud. Kass valvab hiiri, linde. Kotkas valvas saaki.
*
Õhtul valvab Arve kella helisemist, et jõuda enne teisi ust avama.
H. Kiik
.
3
.
ärkvel, üleval olema, mitte magama
.
Und ei ole, olen juba mitu ööd valvanud. Pidime kordamööda valvama, et hommikul mitte sisse magada.
*
Maret oli jäänud lõplikult üksi pojaga. See vaikis valvates ja sonis magades.
F. Tuglas
.
||
üleval olles kellegi (hrl. haige) juures hoolitsejana ja korraldajana viibima
.
Teised magavad, aga ema valvab haiget last. Istus valvates öö läbi, hommikuni haige juures. Oli tavaks, et omaksed ja naabrid surnut, surnu juures valvasid.
*
Ega Oadu looder ole. Kui põrsapesakonnad tulemas, siis valvab ööd ka laudas.
H. Kiik
.
|
piltl
.
Kuu valvab öötaevas.
*
.. öösi aga valvas mure ta peatsis ..
H. Laipaik
.