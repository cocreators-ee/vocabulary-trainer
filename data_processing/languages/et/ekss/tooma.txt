tooma

‹
tuua, tõin
40

›
1
.
midagi v. kedagi kusagilt kaugemalt kellelegi v. kuhugi lähemale toimetama (kandes, vedades v. endaga kaasa võttes)
.; ant. viima.
a
.
(elusolendi jõul v. vahendusel)
.
Toob pakid koju käe otsas, jalgrattaga, autoga. Toit toodi lauale kandikuga, suure tirinaga. Jõuluvana tõi seljakotiga kingitusi. Käskis keldrist tuua korvitäie kartuleid. Tõin mõned asjad pööningult alla. Käi poes ära, too piima ja leiba! Tädi toob iga kord külakostiks tordi. Jõuluõhtul toodi õled tuppa. Endel tõi kuurist jalgratta. Ajalehed tuuakse tellijaile koju kätte. Näitusele toodi eksponaate kogu Eestist. Laudu toodi hobustega saeveskist. Kuidas pidi salakaup tollist läbi toodama? Lind toob nokas, noka vahel poegadele ussikesi. Ta oli käinud karjamaal hobust toomas. Läks haigele arsti tooma. Isa nõuab, et tütar oma väljavalitu näha tooks. Tõi endale naise Muhust. Tuli algul üksi, siis tõi pere järele. Aiandisse toodi appi, abiks kooliõpilasi. Vaenlane tõi kohale lisajõude teistest rindelõikudest. Kurjategija tuuakse kohtu ette. Preili toodi tõllaga kohale. Jalgadega on palju liiva tuppa toodud. Võistluselt toodi hõbemedal, teine koht. Kütust on odavam maale tuua
'
importida
'
Venemaalt kui Norrast. Kaktused on meile toodud Mehhikost. Sakslaste toodud ristiusk.
*
Helene von Habermann oli rikaste vanemate laps ja tõi [abielludes] rohke kaasavara abikaasa majasse ..
E. Aspe
.
||
(suulise teatamise, edasirääkimise kohta)
.
Kui abi vaja, tulgu keegi mulle sõna tooma. Kubjas tõi käsu, et hommikul tuleb mõisa minna. Kas sa tood häid uudiseid? Linnast toodi ootamatu teade. Ma toon sulle tervitusi Agneselt. Mis sõnumeid sa tood?
b
.
(millegi jõul v. toimel)
.
Laevad toovad Tallinna iga päev palju turiste. Tehas on pidevalt uusi mudeleid turule toonud. Tsüklon tõi paduvihma. Torm oli linnupesa puu otsast maha toonud. Täpne lask tõi vaenlase lennuki alla. Tuul toob ninna värske heina lõhna. Hukkunud laevadelt toovad lained randa igasugust kraami.
|
piltl
.
Mari on toonud elu vaiksesse majja. Direktor tõi kooli uusi tuuli. Tood oma juttudega meile veel õnnetuse kaela. Püüab tuua
'
manada
'
näole rahulikku ilmet. Raadio, raamat toob kauged paigad lähemale. Soojade pannkookide nägemine toob vee suhu. Kuuldud hällilaul tõi tal meelde lapsepõlve. Mälestus tõi pisara silma, naeratuse huulile. Kohutav vaatepilt tõi mehel judinad üle selja. Solvumine toob huulile, keelele tigedad sõnad. Ehmatus olevat pummeldajatel aru pähe toonud.
*
.. mulle oleks proua Renate seltskond ainult muret ja kavalerikohustusi kaela toonud ja seepärast otsustasin minna üksinda.
O. Tooming
.
2
.
märgib, et millegi tulekuga koos toimub midagi, sellega kaasneb midagi
.
Keegi ei tea, mida toob homne päev. Pööripäev tõi lund. Mustlane ennustas, et tulevik toob talle au ja kuulsust. Mis saatus toob, tuleb vastu võtta. Vihm enne jaani toob head. Viimati toob see juhus meile õnnetuse kaela. Õhtupoolik tõi tugeva äikesehoo. Sügis tuleb ja toob värvid metsa.
Lõoke toob lõunasooja, pääsuke toob päevasooja, ööbik toob öösooja.
*
„Tuul tõuseb, ehk toob külma ja lund,” mõtles valges pihtkasukas noor naine ..
E. Tennov
.
3
.
(kusagilt, millegi seest) välja võtma v. tõmbama
;
(kedagi v. midagi) ilmsiks v. avalikuks tegema, (selgesti) nähtavaks v. kuuldavaks tegema
.
a
.
(konkreetse objekti kohta)
.
Tuhnis sahtlis ja tõi sealt nähtavale paksu klade. Tõi põuetaskust lagedale suitsupaki, viinapudeli. Poiss toob põuest igasugust kraami lagedale. Hõikumine tõi kadunud lapse viimaks lagedale. Näita, mis mees sa oled, too dokumendid lagedale! Kontrollreid ei toonud ilmsiks ühtegi korrarikkujat. Taskulambi valgus tõi pimedusest nähtavale tekki mähitud lamaja. Kaevamiste käigus toodi päevavalgele pronksiaja kivikalme. Arhiividest päevavalgele toodud materjal. Mihkel tõi esitatud nõudmiste peale kuuldavale sügava ohke. Tumm vehkis kätega, tuues kuuldavale veidraid häälitsusi.
*
Jah, linna kaunistamiseks oskab Perikles maa altki raha lagedale tuua ..
L. Metsar
(
tlk
). *
Tõrkus [laps sündimisel] nii, et kaks tohtrit ta vägisi päevavalgele pidid tooma ja ema elu rippus juuksekarva otsas.
E. Vilde
.
b
.
(abstraktse objekti kohta)
.
Artikkel tõi avalikkuse ette tehingu tagamaad. Kuuldemängu põhiidee oli hästi kuulajateni toodud. Too oma tarkus, tähtis põhjus siis lagedale! Selline käitumine tõi päevavalgele mehe tõelise olemuse. Politsei on jõugu pettused ja kuritööd valge ette toonud. Ta lõi lauale oma suure trumbi, tuues mängu isalt kuuldud saladuse.
*
Aga ei olnud ka seda, kes tõe oleks valgele toonud ...
J. Oengo
.
4
.
juhtima, suunama
.
Eksimist pole karta, sest siia toob asfalttee. Kraavid toovad järve vett lisaks. Rattajäljed tõid ta naabri õue. Neljas lõng tuuakse üle esimese lõnga.
*
Nõnda, ilma majata, ei viinud nad [= trepid] kuhugi, ei toonud kuskilt.
M. Berg
.
5
.
avaldama
;
esitama
.
Ajaleht toob mitmesuguseid kirjutisi, lugusid, sõnumeid. Raadio tõi teateid sõjakoldest. Tõlketeoseid tuuakse „Loomingus” harva. Kirjanduse nimestik on toodud artikli lõpus. Kliimamuutusi iseloomustavad tabelis toodud andmed. Väite kinnituseks tõi sõnavõtja rohkesti näiteid, tsitaate. Eespool toodud mõttekäigust järeldub, et .. Kaie tuuakse alati teistele eeskujuks. Liiklusõnnetuse põhjuseks olevat toodud tee libedus. Lahkub, tuues ettekäändeks, vabanduseks peavalu. Ma toon kõik avalikkuse ette, kuidas minuga on ümber käidud.
||
lavastama
.
Draamateater on lavale toonud ka muusikale.
6
.
midagi tagajärjena esile kutsuma, mingit seisundit põhjustama
.
Sõda tõi rahva ellu suure muutuse, pöörde. Viivitus oleks toonud kasu asemel kahju. Välisreis tooks talle vaheldust. Selline teguviis toob üksnes tüli ja pahandust. Hukatust toov auahnus. Kas sellesse asjasse on ülepea võimalik selgust tuua? Ükski rohi ei toonud haigele abi ega kergendust. Minestanut püüti meelemärkusele, teadvusele tuua. Tooge ta ometi mõistuse juurde, mõistusele! Kolin toob magaja ärkvele. Maavärin tõi paljudele surma. Vaidlusele toob lõpu kellahelin. Kerge raputus võib pähklirahe kaela tuua. Öeldakse, et killud toovad õnne.
*
Isa matused ja mõningad teised toimetused toovad õppimisele kaunis pika vaheaja ..
O. Luts
. *
.. arvati koguni, et saunaahju kütmiseks ei kõlba haab üldse – toob saunalistele sügelised või kärnad külge.
A. Viires
.
||
põhjustama kellegi tulemist kusagile
.
Teab mis tuuled teda siia on toonud. Mis sind nii hilja veel meile tõi? Laat tõi
'
meelitas
'
rahvast murdu kohale. Ilus suvi toob turistid Pärnusse. Teda oli vanglasse toonud viin. Sõda tõi saarele võõraid inimesi. Valimised tõid seekord võimule, tüürile, tüüri juurde konservatiivid. Loos tõi mulle esimeseks vastaseks Peetri.
7
.
andma
.
Jumalatele toodi lepitamiseks ohvreid. Mis sundis sind oma karjääri ohvriks tooma?
*
Ning täna kiriku juures tuli [õpetaja] mulle kohe ise juure ja tõi terekätt!
A. Mälk
.
||
tulu andma, sisse tooma
.
Arvati, et soo ei too mingit tulu. Küllap maja hakkab peagi kasu tooma. Luulekogu ei toonud talle nimetamisväärset tasu. Eilne börsitehing tõi aktsiate müüjale tuhandeid. See hüpe tõi talle kuldmedali. Rahvalaulude esitus oli koorile toonud eriauhinna.
||
kõnek
(käsu korral)
.
„Too raha siia!” käratas röövlinägu. „Tooge
'
laske
'
ma näitan teile, kuidas seda tehakse,” teen ettepaneku.
*
„Jõudu!” – „Jõudu tarvis!” võttis naine tervise vastu ja lisas juurde: „Eks too oma jõud ka!”
J. Parijõgi
.
8
.
sünnitama
;
poegima
.
Tahab, et naine talle poja tooks. Suure kõhuga, nagu hakkaks last tooma. Tavaliselt toob lammas korraga ühe talle. Emis tõi kevadel kümme põrsast. Kui kass pojad tõi, jäeti neist ellu ainult üks.