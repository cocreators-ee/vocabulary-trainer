õpetama

‹
37

›
1
.
teadmisi, oskusi ja vilumusi andma
;
juhendades, suunates v. eeskujuks olles kellelgi mingit oskust v. harjumust kujundama
;
juhatust, nõu andma
.
Tunnis tuli istuda vaikselt ja kuulata, mida õpetaja õpetab. Õpetas gümnaasiumis mitut ainet. Ta õpetab ülikoolis jaapani keelt, filosoofiat, kõrgemat matemaatikat. Koolis õpetatakse ka kombeid ja käitumist. Munkadele õpetati mediteerimist ja võitluskunste. Koolmeister õpetas lastele aabitsatarkust. Ema hakkas lapsele tähti, aabitsat õpetama. Kes sind lugema õpetas? Laps tuleb õpetada kingapaelu siduma. Onu õpetas mind niitma. Isa õpetas talle selgeks kõik maatööd. Õpeta mulle, kuidas tuulelohet teha. Kes selle poisi küll jooma, valetama õpetas? „Pane ööseks kompress peale,” õpetas ema. Üks teeb, teised õpetavad. Teist oskab igaüks õpetada. Ära tule mind õpetama, tean seda sinust paremini. Rääkis õpetaval toonil. Õpetavad sõnad.
Muna õpetab kana.
||
‹
elutu subjektiga
›
kogemus(t)e kaudu (elu)tarkust andma
.
Küll elu teda õpetab. Aastad on õpetanud eluraskustest üle saama. Olin algul kehv kuduja, aga töö õpetas
'
töö käigus
õppisin
'
.
||
õpetatud
(kõrgesti) haritud, (hea) väljaõppe saanud
.
Õpetatud mehed. Õpetatud nõukogu. Õpetatud Eesti Selts. See jäägu õpetatud peade otsustada. Õpetatud arste oli Eesti linnades juba keskajal.
||
(loomade kohta:) dresseerima
.
Õpetas kutsika sitsima. Püüab papagoid rääkima õpetada. Hobune oli õpetamata ja peru.
Kes vana karu enam tantsima õpetab.
*
Karjastel oli saanud harjumuseks oinaid tigedaks õpetada.
E. Tarkpea
.
2
.
karistama, õpetust andma, kellelegi näitama
(
6.
täh.)
Ma sind õpetan, kui sa osatamist ei jäta! Oota, oota, küll ma sind õpetan ja sulle jalad alla teen! Teda oleks vaja väheke õpetada, mis ta siin ülbitseb. Paras talle, et ta selle metalliäriga õpetada sai
(
kibeda kogemuse saamise kohta
). *
Tol ajal oli igal vanemal madrusel õigus sind köieotsaga õpetada, rääkimata veel säärasest saksast nagu purjekakapten.
J. Parijõgi
.