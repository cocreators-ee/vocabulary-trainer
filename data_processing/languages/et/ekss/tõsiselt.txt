tõsiselt

‹
adv

›
1
.
(ilme, oleku kohta:) tõsisena
.
Laps vaatas mulle tõsiselt otsa. Naise silmad vaatavad kurvalt ja tõsiselt. Istub tõsiselt haigevoodi ääres.
*
Tõsiselt ja tummalt pigistati põldudelt välja igapäevast leiba ja leivakõrvast.
E. Tennov
.
2
.
mitte naljatamisi, mitte teesklemisi
;
mitte muretult
.
a
.
(rääkimise, jutu kohta:) tõemeeli, siiralt, mitte nalja pärast
.
Räägid sa tõsiselt või teed nalja? Ütlesin seda pooleldi naljatades, pooleldi tõsiselt. Ega ta seda tõsiselt mõtle, lõõbib niisama. Ma mõtlen seda täiesti tõsiselt. Kiidukõne polnud tõsiselt mõeldud, see oli rohkem tögamiseks.
b
.
(suhtumise kohta:) täie tähelepanuga, mitte pinnapealselt, mitte kergelt
.
Võtab elu, naisi tõsiselt. Võtab oma ametit, ülesandeid, kohustusi väga tõsiselt. Kui asja tõsiselt võtad, saad ka eksami tehtud. Tõsiselt võetav ettepanek. Sellist inimest ei saa võtta tõsiselt. Mina su tujusid tõsiselt ei võta. Tema ei tee midagi uisapäisa, tema võtab kõike tõsiselt. Ta on mees, kelle arvamusega tuleb tõsiselt arvestada.
*
Pühapäeva võttis vanaema tõsiselt. Siin ei olnud kord seatud kombest kõrvalekaldumisi.
R. Soar
.
||
tõe pähe
.
Alpimist ei tule võtta tõsiselt. Purjus inimese juttu ei saa võtta tõsiselt. Ma ei võtnud seda lubadust tõsiselt.
c
.
(tegevuse kohta:) korralikult, hoolega, põhjalikult
.
Te peate tõsiselt harjutama. Valmistun tõsiselt eksamiteks. Võttis töö tõsiselt käsile. Tuleb taas tõsisemalt tööle hakata. Selle asja üle tuleb tõsiselt järele mõelda. Tuli tõsiselt kaaluda, keda vastu võtta.
*
Me sööme üks kord päevas tõsiselt, õhtul kella viie-kuue paiku.
H. Kiik
. *
.. mees joob ikka tõelise asja pärast, muidugi, kui ta tõsiselt joob, kui ta muuseas ei joo ... ei tipsuta.
V. Vahing
.
3
.
tegelikult, päriselt, tõeliselt
.
Tõsiselt on asi hoopis teisiti. Mis siin tõsiselt toimus, ei tea keegi. Põnev oleks teada, kuidas on lugu tõsiselt.
||
(kinnitavalt, rõhutavalt:) tõega, tõesti, tõepoolest
. *
„On see ikka tõsiselt sinu talu?” küsis Kati ..
A. Gailit
. *
Ja nüüd teie, proua Sinisalu, päris tõsiselt seisate [lahutuse] vastu?
H. Raudsepp
.
4
.
raskesti, ohtlikult
.
Tõsiselt haige mees. Ta on juba ammu päris tõsiselt haige. Oli tõsiselt haavatud. Sai õnnetuses tõsiselt põrutada. Ta haigestus uuesti, seekord tõsisemalt kui varem.
5
.
sügavalt, südamest, väga
.
Olen tema pärast tõsiselt mures. Mul on temast tõsiselt kahju. Ta oli tõsiselt solvunud, vihane, kurb, vapustatud. Olin tõsiselt tige. Mul hakkas südames tõsiselt piinlik. Tõsiselt jumalakartlik, usklik inimene.