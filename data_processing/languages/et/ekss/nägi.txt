usaldama

‹
37

›
1
.
kelleski kindel olema, mitte kahtlema, kellegi aususes, heatahtlikkuses, tarkuses jne. veendunud olema
.
Truud sõpra võib täielikult, täiesti, läbi ja lõhki usaldada. Arvamusuuring näitas, kui vähe usaldab rahvas erakondi. Usaldas oma naist rohkem kui kedagi teist. Kas sa usaldad nõnda kõiki inimesi? Ta oli seda reeturit usaldanud nagu iseennast. Ei maksa iga ettejuhtuvat pimesi usaldada. Usalda mind ja räägi oma mure südamelt ära. Teda võib usaldada, ta vaikib nagu haud. Oma arsti peab usaldama. Seda lurjust ei saa põrmugi usaldada. Õige koer ei usalda võõraid.
▷ Liitsõnad:
umbusaldama
.
2
.
millegi peale kindel olema, midagi püsivaks, tugevaks, heaks vms. pidama, millegi tõepärasuses veendunud olema
.
Võidusõitja peab oma autot piiritult usaldama. Logisevat riivi ei saanud enam sugugi usaldada. Vananedes võib oma mälu järjest vähem usaldada. Usaldas vaid oma silmi ja kõrvu
'
seda, mida ise
nägi
ja kuulis
'
.
Neid andmeid ei maksa täiel määral usaldada. Sportlane usaldagu oma võimeid. Tegutsesin kiiresti, ainuüksi oma vaistu usaldades.
*
Lumi oli ohtlikult sulanud. Ei saanud hästi usaldada rada jalge ees ega pruunikaid mättaid selle kõrval.
T. Kallas
.
▷ Liitsõnad:
umbusaldama
.
3
.
kellegi hoolde, kätte, hoitavaks, kasutatavaks, tehtavaks jne. jätma v. andma
.
Usaldas lapse paariks tunniks tädi hoolde. Kes usaldaks ennast kahtlase kuulsusega kirurgi kätte, kätesse! Oli oma auto poja kätte (sõita) usaldanud. Nii suurt summat ma sellisele tuulepeale ei usaldaks. Talle usaldati näidendi peaosa, pulmapeo juhtimine. Noormehele ei saa nii vastutusrikast ametikohta usaldada. Tarvitas talle usaldatud võimu kurjasti.
*
Seda ülesannet [= ahjusiibri sulgemist] ei usaldanud ta enam Jensile pärast seda, kui see oli saanud vingumürgituse ..
K. Ristikivi
.
4
.
avameelselt teatavaks tegema, (kellelegi) midagi südamelt ära rääkima
.
Usaldas sõbrale kõik saladused, oma salajasimadki mõtted. Tal polnud inimest, kellele oma tundeid usaldada. Tüdruk usaldas oma südamevalu päevaraamatule. Mulle usaldati, et Kadi ootab last.
*
.. haige usaldas võõrale kõik selle, mida ta poleks iialgi pihtinud ei kirikule ega perekonnale.
V. Adams
.
5
.
‹
da
-infinitiiviga
›
tihkama; (hrl. pärast kõhklemist) julgema, söandama
.
Kohmetu noormees ei usaldanud tüdrukut puutudagi. Laps ei usalda enam pärida – äkki onu pahandab. Poiss seisis ja vaatas maha, usaldamata silmi tõsta. Viimaks usaldasid mehed mürsulehtrist välja piiluda. Kulus hulk aega, enne kui ta juttu teha usaldas. Alles kümne aasta pärast usaldas autor oma novellidest raamatu kokku panna. Ta tegi ringi ümber maja ja usaldas alles seejärel koputada. Kõige julgem koer usaldas ka lähemale tulla.
*
.. isegi ääsi juurde usaldan minna, ehkki see koht alles hiljuti ajas mu seljale hirmujudinad.
O. Luts
. *
.. kartulijaala alt läbi ujuda usaldasin mina üksi.
J. Parijõgi
.