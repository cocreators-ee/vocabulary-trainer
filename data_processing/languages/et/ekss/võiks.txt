ja

‹
konj

›
kõige harilikum ühendav sidesõna
1
.
seob jaatavas (vahel ka eitavas) lauses korduvaid lauseliikmeid, hrl. kaht viimast liiget
.
Ants ja Mäidu käivad koolis. Siin kasvavad kased, haavad, lepad ja muud lehtpuud. Ta oli kõhn ja kahvatu poisike. Tekst oli eesti ja vene keeles. Kõik ülearune ja tarbetu jäeti maha. Käidi marjul ja pähklil. Söödi ja joodi tublisti. Lapsed lugesid, kirjutasid ja joonistasid. Tüdruk hakkas nutma ja jooksis minema. Ütles paar lauset ja jäi jälle vait. Hävita kahjurid kiiresti ja viimseni. Ta teeb seda mitte sinu ja minu pärast, vaid enese huvides. Siin oli Jürisid ja Juhaneid, Tõnusid ja Mihkleid. Treener luges võimlejatele rütmi: „Ja üks ja hopp ja kaks ja hopp!”
.
|
(stiilivõttena)
. *
Maja on väike ja kollane ja luitunud ja väga puhas.
R. Kaugver
. *
Läheb kevad ja suvi ja sügis ja talv..
A. Sang
.
||
seob kindlaks kujunenud sünonüümseid, antonüümseid, fraseoloogilisi jm. sõnapaare (ka eitavas lauses)
.
On üks igavene rist ja viletsus! Tõusti enne kukke ja koitu. Läheb läbi tulest ja veest. See seisukoht on ajast ja arust. On ihu ja hingega töö juures. Alguses läks õppimine üle kivide ja kändude. Hoiab sellest küünte ja hammastega kinni. Sõdis käte ja jalgadega vastu. Tema võtan ma süle ja seljaga vastu. Karjumine käis luust ja lihast läbi. Vatras maast ja ilmast. Keerutas iidamast ja aadamast. Vannub tuld ja tõrva. Meestel oli vesi ja vile peal. Kõik toimus nagu kord ja kohus. Segamini nagu puder ja kapsad. Tema on siin a ja o. Teen sinuga uut ja vana. Süüa oli head ja paremat. Aina üks ja seesama. Lähen kus see ja teine. Seletas pikalt ja laialt. Ikka ja jälle sama lugu! Ta on läbi ja lõhki maamees. Vaenlane löödi pihuks ja põrmuks. Asja aeti tasa ja targu. Tuhat ja tuline! Kurat ja põrgu! Välk ja pauk! Tere ja jõudu! Tähtsust täis, nii et hoia ja keela! Nüüd pole muud kui kand ja varvas! Polnudki tarvis ööd ja päevad läbi tööd teha. Oma kulu ja kirjadega polnud raamatut võimalik välja anda.
||
seob rinnastuvaid osi jagamatut sisutervikut moodustavates v. vastastikust seost osutavates sõnaühendites (ka eitavas lauses)
.
Töötas Keele ja Kirjanduse Instituudis. See küsimus ei kuulu varustus- ja turustusosakonna kompetentsi. Tori hobune on veo- ja sõiduhobune. Vanemate ja laste vahel ei olnud usaldust. Algi ja Illa on õed. Minul ja temal pole midagi ühist. Kas sa oled näinud seda kollast ja pruuni triipu riiet? Sinisest ja kollasest saab segades rohelise. Kaks ja
'
pluss, liita
'
kolm on viis.
||
seob millegi rõhutamiseks vm. põhjusel korratavaid sõnu
.
Vihma aga sadas ja sadas. Aina mõtleb ja mõtleb. Küsib muudkui leiba ja leiba. Tunnen teda läbi ja läbi. Toitu oli küll ja küll. Kulutati nii ja nii mitu rubla. Vaatas vilks ja vilks üle õla.
*
Kuuselauad mis kõlisevad, head ja kuivad, panevad mitu ja mitu aastat vastu.
A. H. Tammsaare
.
||
(eitava öeldisverbiga; tänapäeval üldisem
ega
)
.
Ühtegi puud ja põõsast seal ei kasvanud. Veevärgist ja vannitoast ei maksnud unistadagi. Lugeda ja kirjutada ta ei oska. Tema ja ta kaaslased sind küll ei aita. See pole tema keelata ja käskida. Ma ei rääkinud sellest Marile ja Miinale. No kuidas elu läheb? – Läheb ja ei lähe ka.
2
.
seob liitlause rinnastuvaid osalauseid
.
a
.
laused on jaatavad
.
Vahetund oli läbi ja õpilased läksid klassi. Oli tugev tuul ja lained jooksid kohisedes rannale. Öösel oli kahutanud ja tee võrdlemisi hea.
*
Seepeale ruttas Olev teatama, et tal on tikud juba lõpukorral ja et targem on katsuda käsikaudu edasi minna.
E. Raud
.
|
(stiilivõttena)
. *
Ta silm säras, ja harvad hambad tulid nähtavale, ja rohke rind ilmutas peidetud elu.
E. Vilde
.
b
.
üks lausetest on eitav
.
Töö oli raske ja me ei suutnud seda lõpetada.
*
Kuid kõrges ruumis valitses pilkane pimedus ja ta ei näinud midagi.
A. Jakobson
. *
Isa polnud suutnud mingeid tagavarasid maha jätta ja ema teenistus oli üksi väikene.
R. Roht
.
c
.
hrv
mõlemad laused on eitavad (tänapäeval harilikum
ega
)
. *
Aga ta ei tundnud ühtki oma lemmikkirjanikku isiklikult ja polnud tal ka kunagi juhust kirjanikkude tutvuskonda sattuda.
J. Vahtra
.
3
.
lauset alustades seob selle eelmise lause v. pikema kontekstiga
. *
Söödi. Ja joodi natuke veel. Ja siis oli õige hea olla.
P. Viiding
. *
Vahimees ühes kupjaga ruttasid lahkujatele järele. Ja läbiotsimisel leiti näpatud kraam Miika vankrist..
A. Jakobson
.
||
ütlust sissejuhatav sõna, mis
võiks
ka ära jääda
.
Ja kui ütlesingi nii, mis siis? Ja mis selles halba on, kui me koos läheme?
*
„Tulin alles.” – „Ja kuidas te ennast tunnete, mis tervis teeb?”
E. Krusten
.
4
.
arvu ja määra märkimisel seob suuremat ja väiksemat koostisosa
.
Kaks ja pool tonni. Laps oli kolme ja poole aastane. Ligi neli ja pool tuhat kilomeetrit. Tund ja veerand. 25 krooni (ja) 30 senti. See vältas neli kuud (ja) üheksa päeva. Kell kaks ja viis minutit. Kaheksa (ja) kolm neljandikku. Mõisteti üheks aastaks (ja) kolmeks kuuks vangi.
|
(stiilivõttena liitarvsõnades)
. *
Vanema venna Juhani iga on kakskümmend ja viis aastat..
F. Tuglas
(
tlk
).
5
.
seob teat. määral vastandavalt lauseosi v. lauseid (täh. lähedane vastandavatele sidesõnadele
aga, kuid, ent
)
.
Süüdi on tema ja mitte sina. Siit saadik ja mitte enam! Olukord oli raske, ja ometi mitte lootusetu. See on tühine seik ja ometi oluline. Leiba oli vähe, ja sellegi vähese jagas ta teistele. Ma ei usaldaks sinna üksinda minna, ja ega temagi seda vist tee.
*
Ma otsisin sealt midagi ja ei leidnud.
O. Münther
. *
Puudri ja odekolonni lõhn lõi mulle ninasse ja täna ei olnud see sugugi mulle meelepärane.
M. Metsanurk
.