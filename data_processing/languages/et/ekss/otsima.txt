otsima

‹
42

›
1
.
(kaotatut) leida v. kätte saada püüdma
;
kellegi v. millegi asupaika avastada püüdma
.
a
.
(otsitava asukoht teadmata v. umbkaudne)
.
Kaotatud kindaid, raha otsima. Mees otsib piipu, prille. Peitvara on küll otsitud, pole aga leitud. Otsi nagu nõela heinakuhjast! Ekspeditsioon sõitis uusi kullaleiukohti otsima. Rebane otsib saaki. Seeni otsides eksis ta metsa ära. Otsisime sireliõitest õnne, jaaniööl sõnajalaõit. Kobab, kobistab käsikaudu ust otsida. Ta käsi otsis pimedas seinalt lülitit. Ta silm otsis võõraste hulgast tuttavaid nägusid. Otsis pilguga ettekandjat. Karjane läks kadunud lambatalle otsima. Otsisin sind kodunt. Teist nii tublit töömeest annab otsida. Otsi lolli, kes sind usuks! Kohtuorganid otsivad kurjategijat. Koer otsib jänese jälgi. Ta on otsitud
'
taganõutav, hinnatud
'
arst, töömees. Otsitud
'
tehtud, kunstlik, mitteloomulik
'
ettekääne, sõnad, riimid. Vaatab otsival pilgul ringi.
Kes otsib, see leiab.
b
.
kõnek
teat. asukohast välja võtma v. tooma, välja otsima
.
Otsis taskust rahakoti, käekotist võtme, sahtlist kausta. Perenaine otsis kapist leiva ja või lauale. Otsi meile midagi juua! Otsi hobusele heinu ette! Põrsas luristas molli põhjast paksu otsida.
c
.
(olemasolevaist v. võimalikest õiget v. sobivat välja valides)
.
Otsib mugavamat asendit, maitsvamaid palu, raadiost meelepärast muusikat. Tema oskab endale ikka kõige kergema töö otsida. Otsis sobivat vastust, õigeid sõnu, mõttele järge, jutujätku. Otsib küsimiseks parajat juhust, silmapilku. Laskis hobusel enesel teed otsida. Tuli otsida kuivemaid kohti, kuhu astuda. Otsis riiulilt, mida järgmiseks lugema hakata. Otsis endale ajaviidet, tegevust. Otsib asja, põhjust naabrite poole minna.
d
.
uurides, arutamise v. nuputamisega avastada püüdma
.
Otsib vastust keerukale küsimusele. Selle probleemi lahendamiseks otsiti uusi meetodeid. Raskest olukorrast väljapääsu otsima. Tuli otsida teid eelarve kärpimiseks
.
e
.
kõnek
indlema
.
Lehm otsib (pulli). Emis otsib (kulti).
2
.
püüdma, taotlema v. üritama midagi saada v. saavutada
.
Käis vekslile allkirju otsimas. Läks naabri juurde seemet, kapsataimi otsima. Käisin tööd, kohta otsimas. Nõu, abi, kaitset, tuge, lepitust, lohutust, sõprust, au, kuulsust otsima. Tuli kohtult, kohtust õigust otsida. Ma pole ta sõprust otsinud. Otsis abi arstidelt ja metsarohtudest. Läks võõrsile õnne otsima. Otsib uusi tutvusi, omasuguste seltsi. Tormas lahingusse, nagu otsides surma, hukatust. Naabrid otsisid teineteisega tüli. Läks kohtusse õigust otsima. Ta pole otsinud rahu ega hõlpu, vaid seiklusi. Otsib metsast, maja taga tuulevarju. Otsib puu all jahutust, varju kõrvetava päikese eest. Läksin ahju äärde sooja otsima. Otsib töös(t) unustust.
3
.
‹
hrl. küsivas v. eitavas lauses
›
kõnek
hlv
tarbetult, kellelegi vastumeelselt kuskil olema, kuhugi minema v. tulema
.
Mis nad siia otsivad, siin pole nende koht! Kes teab, mis ta küll sinna otsis. Mis sellel siit otsida peaks olema? Nii noortel lastel ei ole joomapeol(t) midagi otsida.
*
Ja mis ta peakski otsima siia roorämpsu sisse..
A. Kaal
.