valus

‹
-a
2

› ‹
adj

›
1
.
selline, milles on tunda (puutumisel, liigutamisel) valu
;
valutundega seotud, valuline
.
Põlves oli valus haav. Selg oli harjumata tööst kange ja valus. Kaelasooned on valusad. Ihul oli valusaid muhke ja vorpe. Valus paise. Katsus ettevaatlikult valusat kohta. King on jala valusaks hõõrunud. Kurk on valus. Südamest käis valus piste läbi. Lihastesse lõi valus kramp. Neelata oli pisut valus. Käia on valus, saabas hõõrub. Lumi oli päikese käes nii ere, et silmadel hakkas valus.
||
füüsilist valu põhjustav
.
Valus hoop. Nõelatorge ei olnudki eriti valus. Habemeajamine külma veega oli võrdlemisi valus. Karistamisel sai poiss tunda isa valusat kätt. Üleannetule anti valus keretäis.
Mida armsam laps, seda valusam vits.
▷ Liitsõnad:
kibe|valus
,
kõrvetav|valus
,
tulivalus
.
2
.
hingelist kannatust valmistav, haiget tegev
;
kibe
.
Vanemate surma on lastel alati valus taluda. Valus oli seda hävitustööd vaadata. Valus on näha, kuidas haige vaevleb. Kõige valusam oli kuulda laste nuttu. Sellest on tagantjärele mõeldagi valus. Valus oli teadmine, et töökohal tahetakse temast lahti saada. Kaaslaste valus kriitika, valusad ütlused. Valusad kannatused, läbielamised. Ahistasid valusad mõtted vanadusest, surmast. Valus hüvastijätt, lahkuminek, kojuigatsus. Valus kahjutunne, ahastus. See oli valus solvang. Kaotus on alati valus. Pettumused võivad olla väga valusad. Teeb endale juhtunu pärast valusaid etteheiteid. Valusad mälestused.Tal hakkas piinlik ja valus. Kuidagi kahju ja valus oli lahkuda. Seda nähes käis valus piste südamest läbi.
Võõra leib on valus süüa.
*
See oligi Helmi valus koht. Ta oli juba seitsmeteistkümneaastane, kuid ikka veel isa ülalpeetav.
A. Kaal
.
||
seda hingelist kannatust väljendav, valuline
.
Ta näol oli ütlemata valus ilme. Virilalt valus naeratus. Valus joon suu ümber. Rinnast tungis esile valus ohkamine. Vaatas mulle valusal pilgul otsa. Vaeslapse valus nutt läks mulle südamesse. Naine valas valusaid pisaraid
'
nuttis kibedasti
'
.
▷ Liitsõnad:
magusvalus
.
3
.
raske, raskustega seotud, kibe
.
Ta on elus küllalt valusaid päevi, valusaid aegu näinud. Kurtis oma valusat saatust.
*
On meil valusaid päevi olnud: vihm leotab, selg kange, peopesad ville täis.
I. Sikemäe
.
||
piltl
(mingi nähtuse, asjaolu kohta:) häiriv, muret ja raskusi valmistav
.
Ministrile esitati valusaid küsimusi. Lahendamist vajavad mitmed keerukad, valusad probleemid.
*
Annuk oli hädas matemaatika ja füüsikaga, Laane maadles keeltega ja ka ülejäänud õpilastest oli peaaegu igal oma valus koht.
V. Saar
.
4
.
suur, kõva
;
terav
.
Valus nälg, vaesus, viletsus. Tunneb valusat rahapuudust. Valus ülekohus, ebaõiglus. Valusad lahkhelid perekonnas. Ühiskonna valusad vastuolud. Arstimite järele oli valus vajadus.
*
See [ülejooksmine] oli valus löök tema prestiižile ja inimestetundmisele, sest oli ju Loot just tema usaldusalune.
J. Peegel
.
5
.
mõjult kõva, käre, kange, äge
.
a
.
(tule, valguse kohta)
.
Pliidi all põles valus tuli. Lepapuul on valusam tuli kui kasel. Vaigused halud andsid valusat leeki, põlesid valusa leegiga. Päikese, lume valus valgus.
*
Kogu ääretu, võimas väli [= ookean] kiirgas intensiivset, valusat valgust.
J. Smuul
.
b
.
(ilmastikuga ühenduses)
.
Valus pakane. Külm läks õige valusaks. Tuul oli valus ja lõõtsus toad jahedaks.
*
Tuul oli vastu, peksis meile näkku tigedat valusat vihma.
M. Traat
.
6
.
kange, kõva (midagi tegema)
.
Ema oli valus kuduja. Mehed olid kalapüüdmise peale valusad. Ta on valus hoolitsema oma laste eest.
*
Ole aga valus, et alt ära jõuad.
J. Mändmets
.