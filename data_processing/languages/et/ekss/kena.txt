kena

‹
8

› ‹
adj

›
1
.
meeldiva välimusega, nägus
.
Ta on kena poiss: sirge nagu osi. Ta oli pildi peal palju kenam kui tõeliselt. Kui kenaks ta on muutunud! Teeb end peegli ees kenamaks. Sa näed täna eriti kena välja. Iluduseks ei saa teda just nimetada, aga kena on ta kahtlemata. Tal on kena keha, näolapp, välimus. Hobune on kenamaid koduloomi. Lambatalled olid kenad. Kena maja. Sain sünnipäevaks palju keni asju. Võtsin paar kenamat kleiti kaasa. Loodus oli kõige kenamas kevadeehtes.
▷ Liitsõnad:
imekena
.
2
.
meeldiva olemisega, hea, tore, sümpaatne
;
vastutulelik, lahke
.
Ta oli vanasti kena ja korralik mees. Ta on kõigi vastu viisakas ja igati kena inimene. Võiksid minu vastu kenam olla. Kas sa oleksid nii kena ja ootaksid pisut! Ole kena mees ja uuri välja, millal on koosolek!
*
Õppustel olid sa [= hobune] ikka kena ja vagune, ei hakanud nimme vigurdama ..
J. Peegel
.
3
.
(olukorra, tegevuse, nähtuse vms. kohta:) meeldiv, päris hea
.
Tal on päris kena hääl. Üsna kena kontsert, luuletus. Kena ilm, hommik. Kena ajaviide, plaan. Puhkus on kena asi. Kena töö, konti ei riku. Ta oli täna päris kenas tujus. Meil on kena komme töökaaslaste sünnipäevi tähistada. Majapidamine on kenas korras. Lapsed on tal juba kenal järjel. Neil oli omavahel päris kena klapp. Kaunis kena tunne, kui sinust lugu peetakse. Siin on kena istuda, kõndida. Küll oleks kena, kui see koosolek ära jääks! Väga kena, et sa tulid!
*
Oli kena olemine, niisugune perekondlik.
E. Männik
.
|
iroon
.
Kena lugu küll, laps häbeneb oma vanemaid! Teisi südaööl tülitada, kena komme küll!
||
(teatavaksvõtu-, nõustumissõna mingi arvamuse v. jutu peale)
. *
Nojah, kena. Targutada võib. Aga lõpuni targutada on mõttetu.
J. Kross
. *
„Peremees on kodumail?” küsis ta. – „On, on,” noogutas Priit. – „Ahah, kena.”
V. Ilus
.
4
.
üsna suur, kaunikene
;
tubli, võrdlemisi korralik
.
Bussipeatuses oli kena hulk inimesi. Lauanurgal oli kena kuhi raamatuid. Kena hulk aastaid turjal. Kena patakas raha. Auto sõitis päris kena kiirusega. Noorik tõi kaasa kena kaasavara. Põld andis üsna kena saaki. Kena palk, honorar, teenistus. Selle pealt teenib kena summakese, kopika.
*
.. sõudmine üle Harku järve võtab oma kena aja ..
R. Parve
. *
Juhan oli veel läinud suvel kaunis kena niitja ..
R. Roht
.
5
.
kõnek
(käitumiselt, olemiselt) imelik, naljakas, veider
.
Minul nüüd midagi sinu vastu – ära ole kena! See mees on nagu natuke kena.
*
Teda peeti sellepärast pisut naljakaks või kenaks, nagu seda keegi nimetas.
A. H. Tammsaare
. *
Ei just karda, aga ikka nii nagu natuke kena on.
O. Luts
.