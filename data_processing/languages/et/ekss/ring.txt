ring

‹
-i
21

› ‹
s

›
1
.
mat
tasandi osa, mida piirab ringjoon (see ringjoon kaasa arvatud)
.
Ringi keskpunkt, raadius, läbimõõt, ümbermõõt. Ringi segment, sektor. Ma ei mäleta ringi pindala valemit. Ringi kvadratuur
'
klassikaline konstruktsiooniülesanne konstrueerida antud ringiga võrdpindne ruut
'
.
▷ Liitsõnad:
pool|ring
,
suurring
.
2
.
eelmise v. ringjoone kujuline v. sarnane kujund v. ese
;
sõõr
.
Punane ring Jaapani lipul sümboliseerib päikest. Sõlel oli ringiga piiratud risti kuju. Ringina joonistatud maagiline märk. Tõmbasin paberile riste ja ringe. Langevatest piiskadest tekkisid veele ringid. Puidu ringe nimetatakse aastarõngasteks. Pudelipõhi jättis lauale märja ringi. Nool tabas märklaua välimist ringi. Ta silmi ümbritsevad sinakad ringid, tal on tumedad, mustad ringid silmade all. Tüdruk astus lambitule ringi. Kaklejate ümber on suur ring tühja maad. Trekisõitjad võistlesid 333,33 meetrisel ringil
'
ringrajal
'
.
||
(kellestki v. millestki moodustatuna v. moodustununa)
.
Tüdrukud võtsid kätest kinni ja tegid ringi. Mind lükati mängijate ringi sisse. Seisti, tantsiti ringis. Kirstu ümber kogunes leinajatest ring. Uudishimulike ring tõmbus kukkunu ümber koomale, kokku. Mehed istuvad ringis ümber lõkke. Mustlased magasid vankritest moodustatud ringi keskel. Heegelda veel viis ringi! Taime varrel on karvakestest ring. Mõned seened kasvavad suur(t)e ringi(de)na.
*
Sa tulid läbi valge õilmemöllu, / mis sädeles kui liblikate ring.
M. Under
.
||
(sõõrjas) piiristatud ala, millel võisteldakse
.
Kettaheitja, kuulitõukaja libises märjas ringis. Poksivõistluste finaalis kohtusid ringis Aasia nahkkindamehed omavahel.
▷ Liitsõnad:
aasta|ring
,
kardi|ring
,
lambi|ring
,
pool|ring
,
tule|ring
,
valgus(e)|ring
,
veering
;
inim|ring
,
istujate|ring
,
kivi|ring
,
laste|ring
,
seene|ring
,
tantsijatering
;
(ketta)heite|ring
,
(kuuli)tõuke|ring
,
nöör|ring
,
poksi|ring
,
vasaraheitering
.
3
.
ringjoone vm. (seda meenutava) suletud kõverjoone kujuline liikumine, tiir
;
pööre
.
Tegin ringi ümber tiigi. Hunt teeb laagri ümber ringe. Poiss jooksis paar ringi ümber maja. Kotkas tiirleb suures ringis oma endise kodu kohal. Tegime tantsupõrandal mõne ringi. Tantsijad lähenesid ringiga uksele. Päike on teinud kolmveerand ringi ümber maja. Jalgratturid läbisid ringrajal kümme ringi. Ta läks viiendale ringile kaheksandana ja püsis sel kohal viimase ringini. Viimane jooksja on ringi võrra teistest maha jäänud, on ringiga sisse saanud, lasknud enesele ringi sisse teha. Suusamatka marsruut plaaniti suletud ringina: nii start kui finiš asusid Aegviidus. Tramm sõidab uuele ringile
(
ringliinil
).
Kolm kombaini müristavad põllul ringe teha. Kündmine läks iga ringiga aina vaevalisemalt. Võtit sai keerata ainult kolmveerand ringi. Keerasin end pool ringi ukse suunas, tegin kanna peal ühe ringi. Käte, jalgade ringid. Peremees tegi oma maadele ringi peale
'
käis oma maad läbi
'
.
Tegime suvega Eestile mitu ringi peale. Õllekapp teeb veel ühe ringi
'
käib seltskonnas käest kätte
'.
Viinaklaas lasti esimesele ringile. Mul on kaardid kaasas, teeks mõned ringid
(
kaardimängu kohta
).
Ülemuse juubeliks klapiti kümnene ring
'
korjati seltskonna igalt liikmelt kümme krooni (rubla vm.)
'
.
Tellisin ringi
'
kõigile lauasistujatele
'
topeltviskit.
*
Mõnes korteris tegid toad ringi. Kui käisid mööda tube, siis jõudsid tagasi sinna, kust olid alustanud.
M. Unt
.
|
piltl
.
Mõtted tegid suuri ringe. Ta ei saanudki enne eksamit kogu materjalile ringi peale tehtud
'
kogu materjali kord läbi loetud
'
.
||
kontroll-, jalutus-, ringkäik
(
1.
täh.)
Valvur, arst, komandant on oma igaõhtusel ringil. Meister nägi õhtuse ringi ajal, et töödega valmis ei jõuta. Postiljon sõidab oma ringi mootorrattaga. Viljapeksumasin jõudis ringiga
'
tööjärjega
'
meie tallu. Tegime õhtul linnas pika ringi. Priit armastas jalgrattal kaugeid ringe teha.
*
Tema läks ühel õhtul hobust kopli viima ja tegi seal väikese ringi, et vaadata, kas aed igal pool korras.
A. H. Tammsaare
.
||
liikumine mitte otse, vaid kaare- v. silmusekujuliselt (kellestki v. millestki mööda)
.
Tee oli suletud ja pidime tegema ringi Leppneeme kaudu. Otse ei saa, tuleb pikk ring teha. Nägin musta kassi ja tegin ringi. Hullu Juhani majast mindi suure ringiga mööda. Ema läks läbi elutoa ringiga kööki. Isa tuleb ringiga kõrtsi kaudu koju. Sõitsime kõige pikemat teed pidi, linnas ringe tehes. Jäljed tegid ringe ümber põõsaste.
||
kulgemine algusest lõpuni, tsükkel
;
kulgemine nii, et naastakse algusesse
.
Päev sai oma ringi täis. Vanaisa maine ring on lõppenud. Kirjanik on ringiga jõudnud oma noorpõlve ainevalla juurde. Mõiste defineerimisel ei tohi tekkida loogilist ringi
'
ühe mõiste defineerimist teise kaudu, mis omakorda on arusaadav defineeritava mõiste kaudu
'
.
*
Elust osasaamise eest, oma ringi kaasategemise eest tuleb taluda ka paratamatuid vaevu..
E. Nirk
. *
Minu isa oli pärit maalt .. nüüd olin mina [= poeg] taas tagasi, et alustada uut ringi.
M. Traat
.
||
piltl
(väljapääsuta, muutusteta olukorda märkivana)
.
Ravimite valel kasutamisel tekib surnud, nõiutud, katkematu ring: arstim ise tekitab haigust, mille vastu tuleb omakorda rohtusid võtta. Tuli pidada lisamatš, sest turniiril tekkis surnud ring.
*
Kõik tõmbub iseendasse rulli, sulgub. Suletud ring.
E. Vetemaa
.
▷ Liitsõnad:
aasta|ring
,
aja|ring
,
au|ring
,
ava|ring
,
elu|ring
,
finiši|ring
,
hoo|ring
,
jalutus|ring
,
karistus|ring
,
karjatamis|ring
,
käe|ring
,
käte|ring
,
künni|ring
,
lennu|ring
,
nõia|ring
,
pea|ring
,
piima|ring
,
pool|ring
,
puusa|ring
,
päeva|ring
,
päikese|ring
,
pöia|ring
,
pööramis|ring
,
pöörde|ring
,
randme|ring
,
ratta|ring
,
sajandi|ring
,
staadioni|ring
,
sõidu|ring
,
tantsu|ring
,
tirel|ring
,
trahvi|ring
,
täis|ring
,
valsi|ring
,
voolu|ring
,
võnke|ring
,
võre|ring
,
võtmering
.
4
.
spordivõistluse (sageli võistluse sarja) üks järk (mille vältel näit. kõik võistkonnad mängivad turniiril omavahel üks kord läbi)
.
Korvpallurid lõpetasid meistrivõistluste esimese ringi viie võidu ja kuue kaotusega. Väravpalluritel on kolmandast ringist peetud neli kohtumist, ent teisest ringist üks mäng pidamata. Esimese ringi neli viimast teise ringi ei pääsenud. Tennise karikavõistlustel võitis Ungari esimeses ringis Soomet ja läks teises ringis kokku Rootsiga. Lauatennises kaotati juba esimeses ringis. Maadleja võitis teises ringis ja sai veerandfinaali.
||
(üldisemalt mingi tegevuse ühe etapi kohta)
.
Arutati mitmendat ringi, kuidas asja lahendada. Käsikiri on esimest ringi toimetatud. Peenrad on juba teist ringi üle käidud
'
kitkutud, hooldatud
'
.
▷ Liitsõnad:
ava|ring
,
eel|ring
,
kaotus|ring
,
miinus|ring
,
plussring
.
5
.
miski tervikut moodustav, koos v. ühtsena käsitletav: kogum, hulk
;
keskkond
;
seltskond vms.
Probleemide ring laieneb, suureneb, avardub. Arutluse all oli maksudega seotud teemade ring. Määratle oma võimaluste, harjumuste, kohustuste ring! Bioloogia ei kuulu mu huvide ringi. Teadmiste ringi saab alati laiendada. Esimehe volituste ring on määratud põhikirjaga. Elu veeres argikohustuste ringis. Oma kannatuste ringi sulgunud naine. Kunstnik, kes rikastas graafikatehnikate ringi. Tema jaoks on ärimaailm tundmatute elunähtuste ring. Põõrdusin oma mõtete ringi tagasi. Poiss kasvas üles isa radikaalsete vaadete ringis. Kippusin kodunurga kitsast ringist kaugemale. Ta huvid piirdusid poe ahta ringiga. Kodu – õpingud – töö oli ring, millest ta pääseda ihkas. Ajakirja autorite, lugejate ringi üritati laiendada. Seadus suurendab pärijate ringi. Esimese. teise ringi pärijad. Kingsepa kundede ring on kitsenenud. Ta elab kapseldununa muusikute kitsasse ringi, on tuntud inimene kunstnike ringis. Nii huvitavate vestluskaaslaste ringist oli kahju lahkuda. Ta kuulub presidendile lähedaste inimeste ringi. Lobiseti niisama sõprade ringis. See tõotab tulla kohviõhtu kitsamas ringis, peoõhtu valitud ringile. Klubisse võeti liikmeid üksnes tuntud inimeste ringist. Perekond on minia oma ringi vastu võtnud. Vanad olijad üritasid uut meest oma ringi tõmmata. Koduses, perekondlikus ringis on ta jutukas.
*
Te ringi, laulikud, ma tahan astu.
H. Visnapuu
.
||
‹
hrl. pl.
›
ringkond
.
Uudis levis ülikooli ringides kulutulena. Neis ringides peetakse haridusest lugu. Ta liikus kirjandushuvilistes ringides, oli pealinna ringides omainimene.
*
Suudlust hindavat tean kõrgemaidki ringe: / me kuninganna käest me õnnelikem lord / sai ükskord kah seks loa!
J. Kross
(
tlk
).
||
(inimeste harrastusliku, erialase, poliitilise vms. ühendusena:) selts, klubi, ühing
.
Kodu-uurimise, kujutava kunsti, ajaloo, raadiotehnika ring. Osavate käte ring. Noorte loodussõprade ring. Raskejõustiku harrastamise ring. Ühineti ringi, organiseeriti, asutati ring. Tahaks mõnest ringist osa võtta. Klubis töötab 16 ringi. Ringi juhataja. Teaduslik ring. Marksistlikud ringid. Usulised ringid. Illegaalne ring. Ta kirjutas uurimuse neopositivistide Viini ringist.
▷ Liitsõnad:
huvide|ring
,
ideede|ring
,
jutu|ring
,
külaliste|ring
,
küsimus(te)|ring
,
lugejate|ring
,
mõju|ring
,
mõtte|ring
,
nähtuste|ring
,
perekonna|ring
,
probleemi(de)|ring
,
silma|ring
,
sõprade|ring
,
sõprus|ring
,
teema(de)|ring
,
tunnetus|ring
,
tutvus|ring
,
vestlus|ring
,
äriring
;
aine|ring
,
ajaloo|ring
,
balleti|ring
,
draama|ring
,
eriala|ring
,
esperanto|ring
,
esteetika|ring
,
estraadi|ring
,
filmi|ring
,
foto|ring
,
harrastus|ring
,
huvi(ala)|ring
,
isetegevus|ring
,
karskus|ring
,
keraamika|ring
,
kino|ring
,
kirjandus|ring
,
kodundus|ring
,
koreograafia|ring
,
kultuuri|ring
,
kunsti|ring
,
käsitöö|ring
,
laste|ring
,
laulu|ring
,
liiklus|ring
,
looduskaitse|ring
,
lugemis|ring
,
male|ring
,
mudilas|ring
,
muusika|ring
,
näite|ring
,
piibli|ring
,
poliit|ring
,
psühholoogia|ring
,
raadio|ring
,
rahvatantsu|ring
,
raskejõustiku|ring
,
spordi|ring
,
sõnakunsti|ring
,
taidlus|ring
,
teadus|ring
,
tehnika|ring
,
töölis|ring
,
vaidlus|ring
,
võimlemis|ring
,
õmblus|ring
,
õpilas|ring
,
õpi|ring
,
õppering
.