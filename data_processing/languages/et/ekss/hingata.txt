rind

‹
rinna
pl. gen
rindade e. rinde
pl. illat
rindadesse e. rinnusse e. rindu
23

› ‹
s

›
1
.
rindkere eesmine (neljajalgsetel alumine) osa
.
Karvane, paljas, tätoveeritud rind. Lai, kummis, muskliline, sissevajunud rind. Ahta rinnaga mehike. Rinna ümbermõõt
'
rindkere ümbermõõt
'
.
Ta on rinnust nagu vaat. Marssimisel hoitagu rind ette. Mees lööb ringutades rinna laiali, õieli. Käib, rind ees ja pea seljas. Käed on rinnal risti, vaheliti. Lõug, pea vajub väsinult rinnale. Surub raamatu kõvasti rinna vastu. Koputab endale vastu rinda. Togib teist rusikaga rindu. Jookseb õpetajale mürtsti vastu rindu. Raskeid kaste tuli üle rinna upitada. Liikluse reguleerija on bussi poole rinnaga, küljega, seljaga. Kõnetatu pöördub (täie) rinnaga hääle suunas. Seisab, rind vastu lainet. Seadis sissetungijale rinna ette. Tema ees pandi tee rinnaga kinni. Ära murra rinnaga, võta mõistus appi! Ta on ikka niisugune rinnaga
'
otse, jõuga
'
mineja, ründaja olnud. Seisab (täie) rinnaga
'
otsusekindlalt, vapralt
'
oma sõbra, õigluse eest. Poisid satuvad tänaval rind rinnaga
'
rinnutsi
'
kokku. Vennad rüselesid rind rinna vastu. Pea panevad nad maadlusmatil rinnad kokku. Vanaisa olevat metsas karuga rinnad kokku pannud. Mindi naaberküla poistega rinda mõõtma
'
jõudu katsuma
'
.
Taob rusikatega endale vastu rinda ja karjub, et pole süüdi. Isa surub, tõmbab poja oma rinnale. Tüdruk peitis näo sõbra rinnale. Naine viskub, langeb mehe rinnale, nutab ta rinna najal. Vanake tegi rinnale ristimärgi, lõi risti rinna ette. Koerad kargavad tulijale rindu. Sõdur sai kuuliga rinnust haavata. Kihutas vastasele kuuli rindu, lõi noa rinda. Süda on rinnas vasakul pool, vasardab, peksab rinnus. Haige kaebab rinnas, rinnus rõhumistunnet. Tal on pisted, valu rinde all, rinnas, rinnus. Rinde alt paistetas üles. Solvang mõjus nagu hoop rinde alla. Mäest allasõit võttis rinde alt külmaks. Toit jäi rindu kinni. Naine kannab last rinna all
'
on rase
'
.
Käristame, tõukame, tõmbame viina rindu, tõukame üle rinna
kõnek
joome viina
.
Kutsar tõmbas perutava hobuse pea rindu
'
vastu rinda
'
.
Ühel märal on rind hõõrdunud, teisel turi verine. Hoovis haukus laia rinnaga kuri koer. Julge hundi rind on rasvane. Kukk ajab uhkelt rinna ette. Valge, punase rinnaga
'
rinnaesisega
'
lind.
||
(eeskätt rinna etteulatuvam koht näit. ulatuse v. vahemaa märkimisel)
.
Vili kasvab, hanged on rindu. Vahel tuli rinnust saadik vees sumada. Lumi, rukis ulatus poistele rinnuni. Hobu on rinnani sohu vajunud. Haige lamab, tekk rinnuni tõmmatud. Tal on habe, püksid rinnuni. Finiš läbitakse rind rinna kõrval, peaaegu rind rinnaga. Matkakaaslane kõnnib temast rinna võrra ees, taga. Sportlane kaotas klubikaaslasele rinnaga
'
rinna jagu maad
'
.
400 meetri jooksus õnnestus rivaali rinnaga võita.
|
piltl
.
Pakane tõmbab järve rinnale kaane. Ader lõikab maa rinda läikivaid vagusid. Taas tärkab kevadise looduse rinnas elu. Tuul surub täie rinnaga vastu akent.
*
See oli Kamtšatka rinnale suunatud pistoda: piraadikoobas polnud rannast kaugemal kui Naissaar Tallinnast.
L. Meri
. *
.. ma kogun nii sitkust ja jõudu, et siis varsti eluga rinnad kokku panna.
L. Kibuvits
.
▷ Liitsõnad:
kana|rind
,
veri|rind
,
õhkrind
;
lamba|rind
,
vasikarind
;
puna|rind
,
sulis|rind
,
valgerind
.
2
.
ka
anat
rindkere eesmises seinas 3. ja 6. roide vahel rinnanäärmest moodustuv poolkerajas paariline elund
;
see elundipaar
;
naiserind
(
mamma
).
Parem, vasak rind. Lopsakad, suured, tugevad, täidlased, väikesed, pringid, kõvad, kikkis, rippuvad, lotendavad, ümarad, paisuvad rinnad. Tal on kõrge, ilus, tugev rind. Neiu vaevumärgatav, puhkev rind. Poiss mudis, katsus tüdruku rinda, rindu. Rinnad on tühjad, piima täis. Haigus võttis rinnad kuivaks. Teda on toitnud ema rinna rammus piim. Ema annab, pakub väikesele rinda. Last rinnaga söötma. Noorik pani lapse rinna otsa, pistis lapsele rinna suhu. Kõige noorem poistest oli alles rinna otsas, rippus rinna küljes
'
ka: oli alles rinnalaps
'
.
Maimuke imeb, võtab ahnelt rinda. Laps võõrdus rinnast kiiresti, ei tahtnud enam rinda. Aastane laps tuleks rinnast võõrutada. Ta polegi rinda saanud. Rinda piimast tühjendama.
Ema paneb küll lapsele rinna suhu, aga ei pane meelt pähe.
*
Eeva imestas, mida .. Hannes leidis selles linnunäoga naises, polnud tal puusa ega rinda.
L. Promet
.
|
piltl
. *
Varakult võeti mind teaduse rinnalt, / lahku ju lapsena koduk'se pinnalt..
Juh. Liiv
. *
Ta oli juba küllalt kaua imenud riigi rinda..
J. Smuul
.
▷ Liitsõnad:
ema|rind
,
neitsi|rind
,
neiurind
.
3
.
‹
hrl. pl.
›
hingamiselundkond, eriti kopsud
;
rind
(
1.
täh.)
nende asupaigana
.
Nõrgad, viletsad, rinnad. Rinnad kärisevad, körisevad, rögisevad, rigisevad, kõhisevad, karjuvad. Rind ragiseb. Rindu põdema. Kuri tõbi on rinda löönud. Tal on haige rinnaga poeg. Hingas vilisevi rinnu. Rinnad on kinni, umbsed, rasked
'
hingata
on raske
'
.
Isa on rinnust kinni. Hing jääb rindu kinni. Poisid jooksid nii, et hing rinnus kinni. Vanakesel mattis rindu. Suitsetamine hakkas talle rindade peale. Jooksjate rinnad lõõtsutasid ägedasti, raskesti. Sukelduja tõmbas rinna õhku täis. Võõras ohkab rinna põhjast. Karjus, kuidas rinnast häält tuli. Ta rinnust tulid kuuldavale oiged. Metsas võis rinna täis hingata magusat kaselõhna. Kõik hingavad täie rinnaga, täiel rinnal värsket kevadeõhku. Seal said lapsed täiest rinnast, täie rinnaga, täiel rinnal laulda ja hõisata. Tunnistab täiel rinnal
'
julgelt, otsustavalt
'
, et on kommunist.
*
Ja hinga läbi nina, mitte läbi suu, muidu saavad rinnad liiga külma õhku..
O. Luts
. *
Andke mulle punased palged ja terve rind!
V. Uibopuu
.
|
piltl
. *
Ookeani lai rind hingas taas rahulikult ja kergelt.
H. Sergo
.
4
.
rinnaesist
(
1.
täh.)
v. rinda
(
1.
täh.)
kattev rõivaosa; rinnaesine
(
2.
täh.)
Särgil oli rind eest lahti, katki. Pluusi rind on nöörvoltidega kaunistatud, toiduplekke täis. Kooli lõpetajaile pannakse, kinnitatakse, pistetakse märgid rinda. Sõjamehel on rahad, kuldtäht rinnas. Vanaisa sai vahvuse eest risti rinda. Ta rind on ordenilinte täis. Tädi rinnal säras kuldne pross. Kannab kuue rinnal lilleõit. Valgest riidest rinnaga põll. Mikk võttis, hakkas, on Märdil rinnust kinni. Haarab, sasib, äsab tülitaja rinnad pihku. Rinnust raputama.
*
Mäletan üht rootsi madrust, kes tantsides alati tõmbas rinnad lahti..
J. Parijõgi
.
|
piltl
.
Kahma elul rinnust!
▷ Liitsõnad:
kampsuni|rind
,
kuue|rind
,
palitu|rind
,
pluusi|rind
,
särgi|rind
,
vestirind
.
5
.
piltl
rind
(
1.
täh.)
tunnete asupaiga ja võrdkujuna; süda, põu, hing
.
Rõhutud, raske, muserdatud rind. Rind on täis, tulvil armastust, kadedust, viha. Rind hõiskab ja juubeldab, ähvardab valust lõhkeda. Rind põksub, lainetab, tuksleb ärevalt, kirvendab meelepahast. Laul teeb rinna rõõmsaks. Uhkus paisutab nende rinda. Rind on tulevikuplaane täis. Oreli tume kohin jäi ta rinda püsima. Rinda asus nukrus, mure. Ärevus võttis rinnus aset. Igatsus tõusis, lõi, puges, tuli rinda. Lootus täidab rahva rinda. Noort rinda rõhuvad rasked mõtted. Pelg põgenes ta rinnast. Tusk laskus veskikivina rinnale. Hirm poisi rinnas aina kasvas. Rinnus mässab torm, keeb pahameel. Sul on südame asemel kivi rinnas, rinnus. Üks hääl mu rinnus ütles, et.. Rinnast kaob rahu. Naise rinda kõrvetas armukadedus. Poeedi rinnas leegitsevad õilsad tundmused. Ta kannab neiu vastu oma rinnas sügavaid tundeid. Rinda jäi närima, pakitsema kuri kahtlus. Tunneb rinnus tühjust. Head sõnad külvasid rinda usku. Korraga käib rinnust läbi imeline tunne. Kõigest ängistavast jääb rinnus nagu kitsaks. Süda lõhkeb rinnus, tahab rinnast välja hüpata. Ise noor tüdruk, aga kasaka hing rinnus.
*
Palju põles ta rinnas armastust orjakütkes rahva vastu.
F. Tuglas
. *
.. [oli] asju näinud, mis ka tema rinna kuumaks tegid ja ta käe salaja rusikasse ajasid, sest ülekohus oli vahel liiga karjuv.
E. Vilde
.
6
.
rida, viirg, riba, esi
;
rinne
(
4.
täh.)
Lauskmaad piirab idast sakiline mägede rind. Üksteise järel randuvad lainete vahused rinnad. Hakid kerkivad nagu sõdurid nurmele rinda. Kõik hakkasid ühes rinnas minema. Puude langetamine käis mitmes rinnas. Langetajatele maksti palka rinna lõpetamisel.
*
Nagu hall ahel liigub kartulipanijate lai rind mööda mustavat lagendikku edasi..
E. Vilde
. *
Metsa oli mindud rinna: igaüks läks oma rinda mööda.
A. Moora
.
▷ Liitsõnad:
esi|rind
,
külvi|rind
,
lõikus|rind
,
taga|rind
,
tule|rind
,
vastas|rind
,
võitlus|rind
,
väerind
.
7
.
millegi eesmine, etteulatuv osa
.
a
.
laeval vm. (vee)sõidukil
.
Laev lõikab rinnaga laineid. Lained peksid vastu paadi rinda.
*
Üle veduri rinna aga valendab lumine habe.
J. Semper
.
b
.
ahjurind
.
Ahju rinnas põles pimedal ajal peerg.
c
.
mäekülg, nõlv, järsk sein
.
Kinkude rinnal õitses kevadlilli. Sealsete mägede rinnal karjatatakse loomi. Lained purunevad vastu rannakaljude rinda. Pärast mäemassi koristamist peab ee rind olema jälle vertikaalne.
*
Õige murrutöölise hing igatseb alati sinna, kus asub kalju püstloodis sein, rind, nagu siinpool öeldakse.
M. Kesamaa
.
▷ Liitsõnad:
ahju|rind
,
ee|rind
,
kalju|rind
,
kingu|rind
,
mäerind
.