rahulik

‹
-liku, -likku
30

› ‹
adj

›
1
.
mittesõjaline, vaenutegevuseta
;
rahuaegne
.
Rahvusvaheliste tüliküsimuste rahulik lahendamine. Rahulikele aegadele järgnesid sõja-aastad. Võimu üleminek riigis toimus rahulikul teel. Sõja ajal sai palju kannatada ka rahulik elanikkond. Pärast sõja lõppu alustas rahvas rahulikku ülesehitustööd. Hõimude vahekorrad olid rahulikud ja sõbralikud.
*
.. sõja aeg ... mis sest kooliskäimisest tulu on ... las ajad lähevad rahulikumaks ..
L. Kibuvits
.
2
.
tasakaalukas, mitteerutuv v. -ägestuv, ennast valitsev, tasane
; ant. rahutu.
Rahulik inimene, naine, laps. Ta on igati rahulik ja mõistlik mees. Tal on kaunis rahulik iseloom, ta on loomult rahulik. Olen vist inimene, kes kunagi rahulik ei ole. Jää rahulikuks, ära satu paanikasse! Pead end rahulikuks sundima. Solvatu tõusis täiesti rahulikuna püsti. Vend on rahulikum kui mina. Mida rahulikum sa eksamil oled, seda parem. Kaaslaste poolehoid tegi teda rahulikumaks. Ta rahulik meel ja tasakaalukus olid kadunud. Ta süda oli õige rahulik. Töö on tehtud, võime rahuliku südamega puhata. Rahulik hobune. Tuvid on rahulikud linnud.
||
sellist seisundit väljendav, sellest tunnistust andev
.
Mehe nägu oli rahulik. Rahulik pilk, naeratus. Isa hääl oli muutunud rahulikuks. Rääkis üsna rahulikul toonil. Rahulik jutt, käitumine. Rahulikud liigutused. Läks rahulikul sammul üle õue. Tegi seda rahuliku järjekindlusega. Õpetaja peab säilitama oma rahuliku väärikuse. Rahulik
'
sügav, katkematu
'
uni. Magajate rahulik hingamine.
*
.. [J. Sibeliuse] 6. sümfoonia on peen, mõtlik ja väliselt rahulik.
L. Normet
.
▷ Liitsõnad:
imerahulik
.
3
.
(hrl. looduse kohta:) vaikne, rahus olev, vähese liikuvuse v. muutuvusega
.
Suviselt laisk ja rahulik meri. Mets on nii rahulik ja vaikne. Vihmasadu muutus rahulikumaks. Absoluutselt rahulikus seisundis pole maakoor kunagi. Rahuliku
'
vähese aktiivsusega
'
Päikese aasta. Rahulik maastik.
4
.
vaikne, häirimatu, suurte sündmuste v. ebameeldivate juhtumisteta toimuv
;
häirimatu olukorraga
.
Rahulik elu, elutempo. Tund jätkus rahulikus töömeeleolus. Aeg oleks minna rahulikuma ameti peale. Oli olnud rahulik ja hea päev. Puhkamiseks on vaja leida mõni rahulikum paik. Elab maal, seal on vaiksem ja rahulikum. Siin on rahulik, keegi ei tülita meid. Ümbrus on rahulik, linnakärast eemal. Sündmuste rahulik kulg. Kodus on kõige mõnusam ja rahulikum olla. Inglise avangust tekkis malelauale rahulik seis.
*
Kui rahulik oli veel XIX sajandki meie omaga võrreldes!
H. Puhvel
.
5
.
vormidelt, proportsioonidelt, värvustelt vaos hoitud ja harmooniline
.
Rahulikes toonides põrandavaip. Rahuliku ornamendiga tapeet. Maali rahulikud värvid. Muru moodustab rahuliku tagapõhja värviküllastele lilledele. Hoonete väliskujundus, ruumide üldmulje on lihtne ja rahulik. Tiitellehe puhas ja rahulik kiri. Kunstniku rahulik, harmooniline stiil.
*
.. süütas valge varjuga lambi. Tuba täitus rahuliku leebe kumaga.
A. Pervik
.