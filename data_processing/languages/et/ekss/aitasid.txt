aitama

‹
aidata
48

›
1
.
(kaas)abi osutama, abiks olema, abistama
.
a
.
(tegevusega v. nõuga)
.
Haiget vagunisse, üle tänava aitama. Aitasin vanakest trepist üles minnes kaenla alt. Aitasin eidekese tugitoolist, laua äärest voodisse puhkama. Aita ta jalule, püsti, istuma. Vanaperenaine ise on ainult aidata veel. Aitasin tütarlapsele mantli selga, õlgadele. Aitasime tal puid lõhkuda, korterit remontida. Vanem vend aitab nooremat matemaatikas. Millega võiksin, saaksin sind aidata? Aidake nüüd mõelda, nuputada, aru pidada.
Kus viga näed laita, seal tule ja aita.
b
.
(majanduslikult)
.
Vaeseid, puudustkannatajaid aitama. Ühiskond aitab paljulapselisi perekondi. Vanemad
aitasid
mul auto osta. Arenenud maad aitavad arengumaid.
c
.
(aluseks miski, millest on abi, kasu)
.
Need näited aitavad olukorda iseloomustada, illustreerida. Rõivad aitavad meil vältida liigset soojuse kadu. Muusika, kirjandus aitab leevendada argielu hallust. Usk paremasse tulevikku aitas taluda raskusi. Teda on vigurid ja krutskid elus edasi aidanud. Ruutu aitab
(
kaardimängus teatatakse nii, et ruutust kui mittetrumbimastist on käes kuningas ja emand
).
2
.
tarvilikku mõju v. toimet avaldama
;
asja parandama
.
See rohi aitab kindlasti. Minu reuma vastu mudavannid küll
aitasid
. Mis see vabandamine enam aitab, see ei aita (enam) midagi. Kõik on ära proovitud, miski ei aidanud. Ei aidanud midagi
'
polnud midagi teha, parata
'
, koorem tuli uuesti maha laadida.
*
Ei aidanud eidel muud kui pidi aita jooksma ..
A. H. Tammsaare
.
3
.
‹
impers.
›
piisama, küllalt olema
.
Aitab küll, ära nii palju pane! Aitab, aitab – jäta juba! Aitab naljast! Tänaseks, selleks korraks aitab. Aitab näägutamisest, mina lähen ära. Aitab, kui kell kümme kohal olete. Oli nutnud nii et aitas
'
rohkesti
'
.
Kas ei aita juba ükskord magamisest? Sellest peaks aitama. Kas sulle ühest ei aidanud? Ei, aitab sulle kolmest abilisest. Ega ma siidi taha, aitab sitsistki. Linnakesega tutvumiseks aitab paarist tunnist.
4
.
kõlbama, sobima
. *
Kuid aitavad [saapad] kanda küll, on veel päris korralikud.
A. Hint
. *
On nüüd juba [mõõk] roostetama läinud ja nüriks jäänud, ei aita teisega enam tubakatki lõigata ..
E. Raud
. *
„Siin aitab elada küll,” lohutas Aet.
M. Traat
.
5
.
hrv
järele aitama
(
2.
täh.) *
Kergelt värviga eredamaks aidatud huuled tõmbusid kitsamaks.
R. Kaugver
.