tapma

‹
tappa, tapan
47

›
1
.
kelleltki elu võtma, kedagi surmama
.
Ta tapeti julmalt, mõrtsukalikult, selja tagant. Mees oli tapetud noaga, kuuliga, granaadiga. Vaenlane tappis ka naisi ja lapsi. Ta olevat ise enese tapnud. Süüdimõistetu tapeti giljotiini all, elektritoolil, mürgisüstiga. Lihaks, matuseohvriks tapetud loom. Kütt tappis ilvese kahe lasuga. Ussi ei saanud jätta tapmata. Mitu sääske sa ühe löögiga
tapad
? Nii hea inimene, et pole võimeline kärbestki tapma. Sõda, tuumapomm tapab miljoneid. Katk, nälg oli terved külad tühjaks tapnud. Autod tapavad rohkem inimesi kui kurjategijad. Nikotiin tapab pikkamööda. Päikesekiired tapavad pisikud kiiresti. Visa hing ei sure tappeski. Noored poisid viidi nagu oinad vaenlasele tappa. Tappev gaas.
2
.
füüsiliselt v. vaimselt laostama, üleliia väsitama, rikkuma, kurnama, piinama
.
Tööst tapetud sulane. Mõni tapab ennast tööga, mõni lõbuga. Öeldakse, et töö ei tapa, mure tapab. Asjata
tapad
hobust, koorem on liiga suur. Nooruses tapetakse sageli mõtlematult tervist. Reisivintsutused meid veel ei tapa. Tapab oma närve kõrvulukustava tümpsuga. Mugavad kingad ei tapa jalgu. Muudkui
tapad
arvuti taga oma silmi! Tappev töö, orjus. Jooksja kruvis tempo veelgi tapvamaks. Kuumus, pakane tahab otse tappa. Pikki aastaid tappis teda armukadedus. Tunneb tapvat
'
väga suurt
'
igavust, häbi. Hinnad, laenuprotsendid on tapvad
'
väga kõrged
'
.
*
Need joomisorgiad omalt poolt tapsid hinge ja ihu ..
A. Mälk
.
3
.
piltl
hävitama, lämmatama, summutama, kustutama
.
Tarbimishullus tapab looduse. Õnneks pole raskused tapnud temas inimest. Arvustus võib teose kuulsaks teha või tappa. Tühi saal tapab teatrietenduse. Tõde tappa ei saa. Üks vaimukus kippus teist tapma. Ta ei tea, millega vahepeal aega tappa. Lärm tappis lapse sõnad. Kloorilõhn ei suutnud tappa vänget haisu. Vihkamine tapab elurõõmu. Püüab masendust tappa alkoholiga. Teosele anti tapvaid hinnanguid. Vaatas mind tapva pilguga. Tappev hais, palavus, väsimus.
*
Nüüd pööras õpetajahärra näo veidi kõrvale ja tappis silmas sõrmenukiga ühe pisara.
E. Vilde
. *
Katsud sõnadevalinguga tappa omaenda südametunnistuse häält ..
O. Tooming
.
4
.
kõnek
(intensiivse töötamise kohta:) rabama, rügama
.
Tapsime tööd (teha) nagu hullud.
*
Saarlased .. lõhuvad hirmsat moodi tööd tappa.
A. Hint
.
5
.
(kaardimängus:) tugevamat kaarti käies üle lööma
.
Kuningat ei saa ometi emandaga tappa. Tapa, kui sul risti ässa on.
|
piltl
.
Sellega olid tapetud ettepaneku vastaste viimased trumbid.
6
.
kõnek
peksma, lööma
.
Vanaisa tappis last väiksemagi üleastumise eest. Mehel tapeti nahk palavaks.
*
Asjata püüab ta [= kimalane] peaga läbi klaasseina joosta ja tapab enese uimaseks.
A. Kitzberg
.