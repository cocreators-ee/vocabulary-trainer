ühte

‹
adv

›
kokku
1
.
ühte kohta, üheks rühmaks (kogunemise, kogumise kohta)
.
Hajali olevad lapsed poetusid ühte. Rongis sattusin paari tuttavaga ühte. Sügisel lasti küla kari ühte. Nad hoidsid ühte nagu lambakari. Need jahud võib ühte valada.
*
Elus ja surmas tahtsid nad [= varakristlased katakombides] ühte jääda ja sageli jäidki, kui sissekäigud tagant kinni müüriti.
A. Lõhmus
.
2
.
üksteise vastu, vastamisi
;
päris lähedale
.
Pigistas huuled ühte. Pureb viha pärast hambad ühte. Tukkujate pead kopsasid ühte.
*
Lauri sidus rebase jalad nööriga ühte, heitis ta selga ja läks rõõmsasti suusatades otsekohe koju.
M. Nurmik
(
tlk
).
3
.
üheks, ühtseks tervikuks (üksteisega liitmise v. liitumise, kokkusulamise v. segunemise kohta)
.
Lauatükid liimiti ühte. Sepp taob hõõguvad rauatükid alasil ühte. Kaks krunti liideti ühte. Tal on puhmaskulmud ninajuure kohal ühte kasvanud. Tunnen, et olen selle kohaga justkui ühte kasvanud. Autor on oma teoses ühte liitnud ajaloo ja fantaasia. Kauguses sulab silmapiir ühte halli taeva ja merega. Puudki sulasid juba hämaruses ühte. Kõik hääled sulasid ühte üldiseks lärmiks. Kaks muistset hõimu sulasid lõpuks ühte. Samojeedid on ühte sulamas naaberrahvastega. Keiser kavatses kohalikud rahvad suurvenelastega ühte sulatada.
||
ühiseks rühmaks, kollektiiviks, kambaks
.
Kahel erakonnal on kavatsus ühte heita. Eestlaste malevad lõid ristirüütlite vastu ühte. Mehed tõotasid kõigis raskustes ühte jääda.
*
Kergesti hakatakse muldonnis ühte, kergesti minnakse muldonnis lahku.
A. Jakobson
.
||
(abiellu liitmise, abieluliseks kooseluks ühinemise, ka sugulise läbikäimise kohta)
.
Nad olid kirikus ühte laulatatud. Keda jumal on ühte pannud, seda ärgu inimesed lahutagu! Noored heitsid lühikese tutvuse järel ühte elama. Rahvasuu räägib, et naine heitvat end sageli kuradiga ühte.
*
Too meesterahvas tahtis teda kaisutada, oma palja, häbematu suuga suudelda, temaga ühte saada.
H. Saari
(
tlk
).
4
.
esineb (omavahelist) kooskõla, sobivust väljendavais ühendeis
.
Hoonet oli raske loodusega ühte sobitada. Nende vaated, arvamused selles asjas langesid täielikult ühte. Vägivald ei sobinud ühte kirjaniku humanismiga.
||
osutab ühel nõul, üksmeeles olekule v. tegutsemisele
.
Me oleme väike rahvas ja peame ühte hoidma. See perekond hoidis väga ühte. Koolipõlves hoidsime Mardiga alati ühte.
*
Üks meil sugu, üks meil hool, / ühte jääme igal pool ..
L. Koidula
.
||
osutab kokkulangevusele
.
Püüdis oma minekuid seada nii, et need venna omadega ühte langeksid. Tema koolipõlv langes ühte raskete sõja-aastatega. Maakonna lõunapiir langeb suurelt osalt ühte riigipiiriga. Tõlge ei lange originaaliga alati ühte.
*
Mis ta kuulis, käis sellega ühte, mida ta oli aimanud, tähele pannud ja korjanud.
E. Vilde
.